URL: https://adarbepari.com/hinda-kasba-shahi-mosque-joypurhat
হিন্দা কসবা শাহী মসজিদ

বাংলাদেশের রাজশাহী বিভাগের
জয়পুরহাট
জেলায় অবস্থিত হিন্দা-কসবা শাহী জামে মসজিদ ইসলামী স্থাপত্য শিল্পের ছোয়া পাওয়া যায় এমন একটি অন্যতম মসজিদ। জয়পুরহাট শহর থেকে ১৫ কি.মি. দূরে ক্ষেতলালের হিন্দা গ্রামে এই মসজিদটি অবস্থিত। এই মসজিদটিতে কাচ, চিনামাটির টুকরা ও মোজাইক করা দেয়ালে রয়েছে বিভিন্ন রকম নকশা যা মোগল স্থাপত্য শিল্পের অনুকরনে করা হয়েছে। এই মসজিদটির অপূর্ব নির্মাণ শৈলীর জন্য স্থানীয় এবং বাহির হতে আগত লোকজনের কাছে অত্যন্ত আকর্ষণীয়। হযরত আবদুল গফুর চিশতি (রঃ) ইহার নকশা এবং নির্মাণ করেন।

বাংলা ১৩৬৫ সালে বাগমারী পীর হিসাবে পরিচিত চিশতিয়া তরিকার অন্যতম পীর হযরত আব্দুল গফুর চিশতীর (রঃ) নির্দেশে মাওলানা আব্দুল খালেক চিশতি আমলে তারই তত্ত্বাবধানে এই মসজিদটি নির্মিত হয়। হযরত আব্দুল কাদের নিজেই এর নকশা তৈরি ও ভিত্তি প্রস্তর স্থাপন করেন। মসজিদের কক্ষের দৈর্ঘ্য ৪৯.৫০ ফুট ও প্রস্থ ২২.৫০ ফুট। ইসলামের ৫ টি স্তম্ভের কথা চিন্তা করে এর ৫ টি গম্বুজ তৈরি করা হয়েছে। মাঝের বড় ১টি ও চারপাশের ৪টি ছোট গম্বুজ রড ছাড়াই তৈরি হয়েছে। মসজিদের উত্তর পাশে ৪০ ফুট লম্বা মিনার রয়েছে।

পূর্ব পাশে রয়েছে হযরত শাহ্‌ সুলতান বখতির ৪জন শিষ্যের মাজার। দুটি মাজার হল শাহ্ কালামজী এবং শাহ্ এলেমজী এর মাজার। সূদুর ঘোড়াশাল থেকে ধর্ম প্রচারের উদ্দেশ্যে এখানে আসেন। তবে তাদের কবর দুটি সাধারন কবর থেকে অনেক লম্বা। মসজিদ এর আরেক প্রান্তে অবস্থিত আরেকটি মাজার এর আসল নাম কেউ না জানলেও আল্লাহ ভক্ত এই মানুষটিকে সিফাত পাগলা বলেই জানে।

কীভাবে যাবেন

ঢাকার কল্যাণপুর/উত্তরা থেকে শ্যামলী, হানিফ, কেয়া, এসআরসহ বেশ কিছু পরিবহনের বাসে জয়পুরহাট যাওয়া যায়। ভাড়া ২৫০ থেকে ৩০০ টাকা।

এস আর ট্রাভেলস এর কাউন্টার সমূহঃ
গাবতলি বাস টার্মিনালঃ ০২-৮০১১২২৬
বিজয় নগর, কাকরাইলঃ ০২-৯৩৫২১১৮

জয়পুরহাট বাস টার্মিনাল থেকে বাসে করে ক্ষেতলালের ইটাখোলায় যেতে হবে। ভাড়া পড়বে ১৫ টাকা। সেখান থেকে রিকশায় করে হিন্দা-কসবা শাহী জামে মসজিদ যাওয়া যায়। ভাড়া ১০ টাকা।

কোথায় থাকবেন

জয়পুরহাটে খুব বেশি উন্নতমানের হোটেল নেই। অল্প যে কয়েকটা হোটেল আছে তার মধ্যে নিম্মে বর্ণিত হোটেলগুলোতে উঠতে পারেনঃ
১। পৃথিবী হোটেল, থানা রোড, জয়পুরহাট।
২। হোটেল সৌরভ ইন্টারন্যাশনাল, থানা রোড, জয়পুরহাট।


