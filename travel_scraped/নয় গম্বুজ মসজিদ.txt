URL: https://adarbepari.com/nine-dome-mosque-bagerhat
নয় গম্বুজ মসজিদ

নয় গম্বুজ মসজিদ
বাগেরহাটে
অবস্থিত
জীন্দাপীর মসজিদের
দক্ষিণদিকে এবং ঠাকুরদীঘির পশ্চিম পাড়ে অবস্থিত। নয় গম্বুজ মসজিদ ১৫ শতাব্দীতে নির্মিত হয়েছিল। এটি ঠাকুর দিঘি নামে পরিচিত একটি দিঘীর পশ্চিম দিকে অবস্থিত। এই মসজিদটির কাছেই খান জাহান আলীর মাজার রয়েছে। প্রথাগতভাবেই মসজিদটির পশ্চিম দিকের দেয়াল মক্কার দিকে মুখ করে আছে এবং এই দেয়ালের ভেতরের অংশেই বসানো হয়েছে মিহরাব। পশ্চিম দিকের দেয়ালে মিহিরাবের চারপাশে ফুলের নকশার টেরাকোটা দেখা যায়। মসজিদটির চারটি কোণায় মিনার বা সুউচ্চ গোলাকার টাওয়ার আছে। পুরো মসজিদের গায়ে পোড়ামাটির কারুকাজ খচিত। মসজিদের দেয়ালগুলো বিশাল একটি গম্বুজ ধারণ করে যার চারপাশে আটটি অপেক্ষাকৃত ছোট গম্বুজ রয়েছে। মসজিদের ভিতরে দুসারি পাথরের থাম দিয়ে মোট নয়টি চৌকো খন্ডে বিভক্ত। প্রতিটি খন্ডের উপর মসজিদের ছাদের নয় নয় গম্বুজ নির্মিত। সামনের দিকে ৩টি মাঝে ৩টি এবং পেছনের দিকে ৩টি মোট নয়টি গম্বুজ রয়েছে। গম্বুজগুলি ধারাবাহিকভাবে সাজানো যাতে যেদিক দিয়েই দেখা হোক না কেন মনে হবে প্রতিটি গম্বুজের একটি গম্বুজ থেকে আরেকটি গম্বুজের দূরত্ব সমান। পশ্চিমের কিবলা দেয়ালে নির্দিষট দূরত্ব পরপর একটি করে মোট ৩টি অবতল মিহরাব আছে। মসজিদের সামনের দিকে মোট ৩টি দরজা রয়েছে।

মসজিদটির কাছেই
জিন্দা পীর মসজিদ এবং মাজার
রয়েছে।

কিভাবে যাবেন



আন্তঃনগর ট্রেন সুন্দরবন এক্সপ্রেসে খুলনা গিয়ে এরপর বাস ধরে বাগেরহাটে যেতে পারেন। রূপসা থেকে বাগেরহাটে যেতে প্রায় ৪০ মিনিট লাগে।

বাগেরহাট শহর থেকে ৩ কিলোমিটার দক্ষিণ-পশ্চিমে এবং খুলনা শহর থেকে ২২ কিলোমিটার দক্ষিণ-পূর্বে
খানজাহান আলী (রহ.)সমাধিসৌধ
অবস্থিত। খুলনা-বাগেরহাট মহাসড়ক থেকে ৩০০ গজ দূরে এর অবস্থান। বাস থেকে নেমে এটুকু পথ আপনাকে হেঁটে যেতে হবে। নয় গম্বুজ মসজিদটি
খান জাহান আলী
দিঘীর পশ্চিমে অবস্থিত। মাজারের ডান পাশ দিয়ে যেতে হয়।

কোথায় থাকবেন

বাগেরহাট সদরে বিভিন্ন হোটেল আছে । এছাড়াও সরকারি গেস্টহাউস আছে। এখানে রেল রোডে অবস্থিত মমতাজ হোটেলে থাকতে পারেন। এই হোটেলটিতে সুযোগ সুবিধা কম থাকলেও সেবার মান মোটামোটি ভাল এবং খরচও একটু বেশি। এছাড়া এই হোটেলের আশেপাশে থাকার জন্য আরো কিছু হোটেল রয়েছে। তাছাড়া
খান জাহান আলীর মাজারের


খুলনা থেকে বাগেরহাটে আসতে সময় ১ ঘণ্টা লাগার কারনে খুলনাতেও থাকা যায়।






