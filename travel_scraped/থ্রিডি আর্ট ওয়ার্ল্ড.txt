URL: https://adarbepari.com/3d-art-world
থ্রিডি আর্ট ওয়ার্ল্ড

থ্রিডি আর্ট ওয়ার্ল্ড (3D Art World) ঢাকার বিজয় স্মরনীতে অবস্থিত বঙ্গবন্ধু সামরিক জাদুঘরের এক্সিবিশন হলে অবস্থিত। ছুটির দিনে পরিবার পরিজন নিয়ে ঘুরে দেখার একটা মোক্ষম জায়গা এই থ্রি ডি আর্ট ওয়ার্ল্ড। বাইরের দেশে থ্রিডি আর্ট গ্যালারি খুব কমন হলেও, বাংলাদেশে এ ধরনের গ্যালারি একদমই নতুন।

থ্রিডি আর্ট ওয়ার্ল্ড এ সর্বমোট তিনটি ফ্লোর রয়েছে এবং এই তিন ফ্লোর মিলে সর্বমোট ৭৫টার মতো ত্রিমাত্রিক ছবি রয়েছে। এই থ্রিডি আর্ট গ্যালারিতে ঢুকলে মনে হবে যেন এক ভিন্ন জগতে প্রবেশ করেছেন। কখনো আপনি চা বাগানে প্রবেশ করবেন, তো কখনো আবার পৌছে যাবেন চায়নার গ্রেট ওয়ালে। পাশেই আদিম গুহার সন্ধান মিলবে। গুহার পরেই বিশাল জলপ্রপাত। জলপ্রপাতের পাশেই একটা ভেলা। ভেলায় চড়ে পাড়ি দিতে হবে উত্তাল সমুদ্র। হঠাৎ দেখা মিলবে মিশরীয় পিরামিড আর মমির সাথে। মমিদের সাথে সাক্ষাৎ শেষে হাজির হবে এক বিশাল শিম্পাঞ্জি। পাশাপাশি সমুদ্র থেকে উড়ন্ত ডলফিনেরও দেখা মিলবে।

কখনো সেনাবাহিনী, নৌবাহিনী বা বিমানবাহিনীর কোন যুদ্ধ ক্ষেত্রে নিজেকে অবিস্কার করবেন। এছাড়া
জাতির জনক বঙ্গবন্ধু
আর মাননীয় প্রধানমন্ত্রীর সাথেও সৌজন্য সাক্ষাতের সুযোগ মিলবে এই গ্যালারিতে।

এছাড়া বৃষ্টির মধ্যে ছাতা মাথায় রিকশা খোঁজা, টঙের দোকানে বসে কেটলি থেকে সদ্য ঢালা ধোয়া ওঠা গরম চা খাওয়া, সবুজ বনে পিয়ানোর নরম সুরের মূর্ছনায় হারিয়ে যাওয়া, গ্রামবাংলার পালতোলা নৌকার নোঙর করা, জেলেদের কাছ থেকে ইলিশ মাছ সংগ্রহ করা সহ নানারকম মজার অভিজ্ঞতা হলো এই আর্ট গ্যালারিতে এসে।

থ্রিডি আর্ট ওয়ার্ল্ড এর সকল ছবিই সবার জন্য আর্কষনীয় কিন্তু এরপরও বাচ্চাদের জন্যে রয়েছে ভালোলাগার কিছু ছবি। চাইলে কখনো ওরা মোগলীর সাথে আনন্দে মাততে পারবে আবার কখনো জাদুকরের বোতলে বন্দী হতে পারবে, কখনো বা আলাদীনের জাদুর পাটিতে শহরময় উড়ে বেড়াতে পারবে।

থ্রিডি আর্ট গ্যালারি দেখার সময়সূচী



প্রদর্শনীর সময়সূচী (শুক্রবার ছাড়া বাকী দিন)
সময় স্লট
গ্যালারি ভিজিটিং সময়সূচী
10:00-11:30AM
12:00-01:30PM
02:00-03:30PM
04:00-05:30PM
06:00-07:30PM



প্রদর্শনীর সময়সূচী (শুক্রবার)
সময় স্লট
গ্যালারি ভিজিটিং সময়সূচী
03:00-04:30PM
04:00-05:30PM
06:00-07:30PM


থ্রিডি আর্ট ওয়ার্ল্ড যাওয়ার উপায়

যারা ঢাকার উত্তরা থেকে আসবেন তারা উত্তরার
দিয়াবাড়ি
থেকে মেট্রোতে চেপে আগারগাও স্টেশনে নেমে রিক্সা নিয়ে বিজয় স্মরনীতে অবস্থিত সামরিক জাদুঘরে চলে যেতে পারেন। এছাড়া সায়দাবাদ যাত্রাবাড়ি এসব জায়গা থেকে খুব সহজেই বাসে ফার্মগেট নেমে রিক্সা নিয়ে বঙ্গবন্ধু সামরিক জাদুঘর (Bangabandhu Military Museum) চলে আসতে পারবেন।



ঠিকানা এবং ফোন নাম্বার


[email protected]


বঙ্গবন্ধু সামরিক জাদুঘর, বিজয় স্মরণী
তেজগাঁও
ঢাকা
,

১২১৫
বাংলাদেশ



অফিসিয়াল ওয়েবসাইট
এই লিংকে
।

কিছু সাধারণ প্রশ্ন যা প্রায়শই করা হয়


থ্রিডি আর্ট গ্যালারি এর টিকেট কিভাবে কাটবো?

এই লিঙ্ক
থেকে অনলাইনে আপনি টিকেট সংগ্রহ করতে পারবেন।


থ্রিডি আর্ট ওয়ার্ল্ড এর টিকেট মূল্য কত করে?

টিকিট মূল্য শুধুমাত্র ২০০ টাকা প্রতি জন।


থ্রিডি আর্ট ওয়ার্ল্ড কবে বন্ধ থাকে?

3D আর্ট ওয়ার্ল্ড প্রতি সপ্তাহের বুধবার এবং জাতীয় ছুটির দিনে বন্ধ থাকে। এছাড়া শুক্রবার অর্ধদিবস খোলা থাকে।


টিকেট কেটে ওইদিন শো মিস করলে পরে ওই টিকেট দিয়ে অন্যদিন কি শো দেখা যাবে?

প্রবেশ টিকিট শুধুমাত্র নির্দিষ্ট তারিখ এবং সময়ের জন্য প্রযোজ্য। অন্যদিন দেখতে চাইলে পুনরায় টিকেট কাটতে হবে।


থ্রিডি আর্ট গ্যালারি কয়টা থেকে দর্শনার্থীদের জন্যে উন্মুক্ত হয় এবং কখন বন্ধ হয়?

প্রতি সপ্তাহের শুক্রবার বিকেল ৩টা থেকে সন্ধ্যা ৭:৩০ টা পর্যন্ত এবং বাকী দিন গুলোতে (বুধবার বন্ধ) সকাল ১০ টা থেকে সন্ধ্যা ৭:৩০ টা পর্যন্ত খোলা থাকে।









