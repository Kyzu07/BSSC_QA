URL: https://adarbepari.com/bangabandhu-military-museum
বঙ্গবন্ধু সামরিক জাদুঘর

বঙ্গবন্ধু সামরিক জাদুঘর (Bangabandhu Military Museum) ঢাকার তেজগাঁও এর বিজয় স্মরনীতে অবস্থিত সামরিক জাদুঘর যা বাংলাদেশের সামরিক বাহিনীর ইতিহাস, ঐতিহ্য এবং বিভিন্ন কর্মকাণ্ড সম্পর্কে জানা অজানা এক তথ্য ভাণ্ডার। পূর্বে এই জাদুঘরের নাম ছিলো বাংলাদেশ সামরিক জাদুঘর (Bangladesh Military Museum). ১৯৮৭ সালে ঢাকার মিরপুর সেনানিবাসের প্রবেশ পথে সর্বপ্রথম সামরিক জাদুঘর প্রতিষ্ঠা করা হলেও দর্শনার্থীদের কথা বিবেচনা করে ১৯৯৯ সালে বিজয় সরণিতে জাদুঘরটিকে স্থায়ীভাবে স্থানান্তর করা হয় এবং বাংলাদেশ সামরিক জাদুঘর হিসাবে নামকরণ করা হয়। ২০২০ সালে সশস্ত্র বাহিনী বিভাগ জাদুঘরটি সংস্কার ও আধুনিকীকরণের উদ্যোগ নেয়।

বঙ্গবন্ধু সামরিক জাদুঘরটি
বঙ্গবন্ধু নভোথিয়েটারের
পশ্চিম পাশে ১০ একর জমিতে নির্মিত হয়েছে। যেখানে স্বাধীনতার আগে ও পরে সামরিক বাহিনীর বিভিন্ন সরঞ্জামাদি উপস্থাপন করা হয়েছে। জাদুঘরটিতে বাংলাদেশ সেনাবাহিনী, নৌবাহিনী এবং বিমান বাহিনীর জন্য নির্ধারিত গ্যালারিসহ ছয়টি পৃথক অংশ রয়েছে এবং প্রতিটি বাহিনীর গ্যালারিতে রয়েছে বঙ্গবন্ধু কর্নার।

এখানে
থ্রিডি আর্ট গ্যালারিসহ
মাল্টিপারপাস এক্সিবিশন গ্যালারি, ব্রিফিং রুম, স্যুভেনির শপ, ফাস্ট এইড কর্নার, মুক্তমঞ্চ,
থ্রিডি সিনেমা হল
, মাল্টিপারপাস হল, সেমিনার হল, লাইব্রেরি, আর্কাইভ, ভাস্কর্য, মুর‍্যাল, ক্যাফেটারিয়া, আলোকোজ্জ্বল ঝর্ণা ও বিস্তীর্ণ উন্মুক্ত প্রান্তর সবকিছু মিলে একটি চমৎকার দৃষ্টি নন্দন প্রতিষ্ঠান প্রতিষ্ঠা করা হয়েছে।

এই জাদুঘর কমপ্লেক্সের পাশে “তোশাখানা জাদুঘর” নামে একটি পৃথক যাদুঘর রয়েছে। তোষাখানা জাদুঘরে প্রধানমন্ত্রী, রাস্ট্রপ্রতি ও বিভিন্ন গুরুত্বপূর্ণ ব্যক্তিদের পাওয়া উপহার এবং পুরস্কারগুলি প্রদর্শন করা হয়।

বঙ্গবন্ধু সামরিক জাদুঘর এর প্রবেশ টিকেট মূল্য ও সময়সূচী

জাদুঘরে প্রবেশ করতে জনপ্রতি টিকেট মূল্য ১০০ টাকা। ৫ বছর বা তার ছোট বাচ্চাদের প্রবেশে কোন টিকেট এর প্রয়োজন হয় না। এছাড়া সার্কভুক্ত দেশ গুলোর দর্শনার্থীদের প্রবেশ টিকেট ৩০০ টাকা এবং অন্যান্য বিদেশী দর্শনার্থীদের জন্যে প্রবেশ ফি ৫০০ টাকা। টিকেট পাওয়া যাবে অনলাইনেও।

সকালের প্রদর্শনী
সকাল ১০টা থেকে দুপুর ১টা (বুধবার ও শুক্রবার বাদে)

বিকেলের প্রদর্শনী
বিকাল ৩টা থেকে সন্ধ্যা ৬টা (বুধবার বাদে)

সাপ্তাহিক বন্ধ
বুধবার, এছাড়া যে কোন জাতীয় ছুটির দিন গুলোতে জাদুঘর বন্ধ থাকে।

যাওয়ার উপায়

যারা ঢাকার উত্তরা থেকে আসবেন তারা উত্তরার
দিয়াবাড়ি
থেকে মেট্রোতে চেপে আগারগাও স্টেশনে নেমে রিক্সা নিয়ে বিজয় স্মরনীতে অবস্থিত সামরিক জাদুঘরে চলে যেতে পারেন। এছাড়া সায়দাবাদ যাত্রাবাড়ি এসব জায়গা থেকে খুব সহজেই বাসে ফার্মগেট নেমে রিক্সা নিয়ে বঙ্গবন্ধু সামরিক জাদুঘর চলে আসতে পারবেন।


ঠিকানা এবং ফোন নাম্বার



বঙ্গবন্ধু সামরিক জাদুঘর, বিজয় স্মরণী
তেজগাঁও
ঢাকা
,

১২১৫
বাংলাদেশ



অফিসিয়াল ওয়েবসাইট
এই লিংকে
।

কিছু সাধারণ প্রশ্ন যা প্রায়শই করা হয়


বঙ্গবন্ধু সামরিক জাদুঘর এর টিকেট কিভাবে কাটবো?

এই লিঙ্ক
থেকে অনলাইনে আপনি টিকেট সংগ্রহ করতে পারবেন।


সামরিক জাদুঘরে প্রবেশের টিকেট মূল্য কত?

টিকিট মূল্য শুধুমাত্র ১০০ টাকা প্রতি জন।


বঙ্গবন্ধু সামরিক জাদুঘর এর সাপ্তাহিক ছুটির দিন কবে?

বঙ্গবন্ধু সামরিক জাদুঘর প্রতি সপ্তাহের বুধবার এবং জাতীয় ছুটির দিনে বন্ধ থাকে। এছাড়া শুক্রবার অর্ধদিবস খোলা থাকে।


টিকেট কেটে ওইদিন মিস করলে পরে ওই টিকেট দিয়ে অন্যদিন দেখা যাবে?

প্রবেশ টিকিট শুধুমাত্র নির্দিষ্ট তারিখ এবং সময়ের জন্য প্রযোজ্য। অন্যদিন দেখতে চাইলে পুনরায় টিকেট কাটতে হবে।


সামরিক জাদুঘর কয়টা থেকে দর্শনার্থীদের জন্যে উন্মুক্ত হয় এবং কখন বন্ধ হয়?

প্রতি সপ্তাহের শুক্রবার বিকেল ৩টা থেকে সন্ধ্যা ৬টা পর্যন্ত এবং বাকী দিন গুলোতে (বুধবার বন্ধ) সকাল ১০ টা থেকে সন্ধ্যা ৬টা পর্যন্ত খোলা থাকে।


একদিনে সর্বোচ্চ কতজন জাদুঘর পরিদর্শন করতে পারবেন?

একদিনে সর্বোচ্চ ৩০০০ দর্শনার্থী সামরিক জাদুঘর ভ্রমণের টিকেট ক্রয় করতে পারবেন।









