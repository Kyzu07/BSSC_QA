URL: https://adarbepari.com/fakir-lalon-shah-majar-kushtia
ফকির লালন সাঁইজির মাজার

কুষ্টিয়া
জেলার কুমারখালী উপজেলার ছেউড়িয়া নামক স্থানে লালনের আখড়ার অবস্থান।
বাউল সম্রাট লালনকে
সমাহিত করা হয় ছেঁউড়িয়ার মাটিতেই। তার মৃত্যুর পর শিষ্যরা এখানেই গড়ে তোলে মাজার বা স্থানীয়দের ভাষায় লালনের আখড়া। বিশাল গম্বুজে তার সমাধি ঘিরে সারি সারি শিষ্যের কবর রয়েছে। এ মাজারটি (Fakir Lalon Shah’s Mazaar, Kushtia) বাউলদের তীর্থস্থান। মাজার থেকে কিছু দূরে রয়েছে একটি ফটক। এ ফটক দিয়েই মাজারে প্রবেশ করতে হয়। প্রতি বছর তার মৃত্যুবার্ষিকীতে সাধু-ভক্তদের পাশাপাশি বাউল সম্রাটের টানে ছুটে আসে লাখো পর্যটকের দল। মাজার থেকে বেরিয়ে সামনে এগিয়ে গেলে দেখতে পাবেন লালনের আবক্ষমূর্তি।

লালন মিউজিয়াম

মাজারের পাশে রয়েছে লালন মিউজিয়াম। লালনের একটি দরজা, লালনের বসার জলচকি, ভক্তদের ঘটি-বাটি ও বেশকিছু দুর্লভ ছবি মিউজিয়ামে সংরক্ষিত আছে। মিউজিয়ামের প্রবেশ মূল্য ২ টাকা।

লালনের মাজার যাওয়ার উপায়

ঢাকার গাবতলী কিংবা টেকনিক্যাল মোড় থেকে এসবি, শ্যামলী, হানিফ, সোহাগ, খালেক পরিবহনের বাস বঙ্গবন্ধু সেতু হয়ে ঢাকা-কুষ্টিয়া সরাসরি চলাচল করে। এছাড়াও ঢাকা-কুমারখালী সরাসরি অনেক বাস চলাচল করে।

কুষ্টিয়া শহর থেকে রিকশা অথবা অটোরিকশায় লালন শাহের মাজারে যেতে পারেন।


কুষ্টিয়ার লালন মেলা কবে, কোথায় এবং কখন?


ঢাকা থেকে ট্রেনে কুষ্টিয়া

কমলাপুর রেলওয়ে স্টেশন থেকে সুন্দরবন ও ক্যান্টনমেন্ট স্টেশন থেকে চিত্রা এক্সপ্রেসে যেতে পারেন। তবে সেক্ষেত্রে কুষ্টিয়ার অদূরে অবস্থিত পোড়াদহ রেল স্টেশনে নেমে বাস কিংবা অটোরিকশায় চড়ে শহরে আসতে হবে। পোড়াদহ রেল স্টেশন থেকে বাসে / সিএনজি তে কুষ্টিয়া মজমপুরগেট, ভাড়া ২০-৪০ টাকা, সময় লাগে আধা ঘণ্টা। এই দুটি ট্রেন কুষ্টিয়া সদরের কোর্ট স্টেশনে থামে না।

ঢাকা থেকে ট্রেনে কুষ্টিয়া

ট্রেনের নাম
ঢাকা ছাড়ে
পোড়াদহ পৌছায়
বন্ধ থাকে
চিত্রা এক্সপ্রেস
সন্ধ্যা ৭ঃ০০ মিনিটে
বিকেল ১২ঃ২০ মিনিট
সোমবার
সুন্দরবন এক্সপ্রেস
সকাল ৬ঃ২০ মিনিট
রাত ১২ঃ৫৭ মিনিট
মঙ্গলবার

কুষ্টিয়া থেকে ট্রেনে ঢাকা

ট্রেনের নাম
পোড়াদহ ছাড়ে
ঢাকা পৌছায়
বন্ধ থাকে
চিত্রা এক্সপ্রেস
সকাল ১১ঃ৫৮ মিনিটে
বিকেল ৫ঃ৪০ মিনিট
সোমবার
সুন্দরবন এক্সপ্রেস
রাত ১১ঃ৪০ মিনিট
সকাল ৫ঃ৪০ মিনিট
মঙ্গলবার

কোথায় থাকবেন

থাকার জন্য শহরেই মানসম্মত অনেক হোটেল পাবেন। এর মধ্যে পদ্মা, হোটেল রিভার ভিউ, গোল্ড স্টার, সানমুন অন্যতম।

আজমিরী হোটেল
ফোন : 071-53012
দেশা গেস্ট হাউস
হোটেল আল -আমিন
ফোন : 071-54193
হোটেল গোল্ড ষ্টার
ফোন :  071-61675
হোটেল রিভার ভিউ
ফোন : 071-71660

কোথায় খাবেন

খাওয়ার জন্য রয়েছে অসংখ্য রেস্টুরেন্ট। তার মধ্যে জাহাঙ্গীর হোটেল, শিল্পী হোটেল, শফি হোটেল, হোটেল খাওয়া-দাওয়া, মৌবন রেস্টুরেন্টসহ ৩টি চাইনিজ রেস্টুরেন্ট পাবেন।






