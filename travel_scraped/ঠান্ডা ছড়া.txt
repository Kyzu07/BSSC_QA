URL: https://adarbepari.com/thanda-chora-khagrachhari
ঠান্ডা ছড়া

দেয়ালঘেরা ঠান্ডা ছড়া (Thanda Chora)
খাগড়াছড়ি
জেলার দীঘিনালা উপজেলার ধর্মঘর এলাকায় অবস্থিত একটি ঝর্ণা। দুই পাশে কালো পাথরের দেয়ালের মাঝ দিয়ে বয়ে যাওয়া ঝর্ণা, তাই এর নামকরন করা হয়েছে ঠান্ডা ছড়া। দুপাশে পাথরের দেয়ালের কারনে আপনি ঝর্ণার যত ভেতরের দিকে যাবেন ঠান্ডা ততো অনুভব করতে পারবেন। ঠান্ডা ছড়া প্রায় ৬০০ গজ জায়গা নিয়ে বিস্তৃত। কালো পাথরের উপর দিয়েই হেঁটে যেতে হবে ছড়ার ভেতর দিকে। যাঁরা রোমাঞ্চ ভালোবাসেন, তাঁরা খাগড়াছড়ি ভ্রমণে গেলে ঘুরে আসতে পারেন এই ঠান্ডা ছড়া থেকে।এখানে যাওয়ার পথটাও দারুণ। ঠান্ডাছড়া যাওয়ার পথে খাগড়াছড়ির সব সৌন্দর্যই দেখতে পাবেন। ছোট ছোট সবুজ পাহাড়, পাহাড়ের গা বেয়ে নামা ছড়া, ছড়ার পাশে ফুটে থাকা বুনোফুল, নাম না জানা পাখি – এ সবই মুগ্ধ করবে। ঠান্ডা ছড়ার পাশেই খাগড়াছড়ি
পাহাড়ি কৃষি গবেষণা কেন্দ্র
অবস্থিত। সেখানেও কিছু সময় বেড়াতে পারেন।

ঠান্ডা ছড়া যাওয়ার উপায়

ঢাকার কলাবাগান, কল্যাণপুর, ফকিরাপুল, গাবতলী, কমলাপুর থেকে বিভিন্ন বাস ছাড়ে খাগড়াছড়ির উদ্দেশ্যে। এদের মধ্যে শান্তি পরিবহন, শ্যামলী, হানিফ ও অন্যান্য পরিবহনের বাসে খাগড়াছড়ি যেতে পারবেন। ভাড়া পড়বে ৫২০ টাকা। এছাড়াও বিআরটিসি ও সেন্টমার্টিন পরিবহনের এসি বাস খাগড়াছড়ি যায়। খাগড়াছড়ি পৌঁছে নেমে যাবেন শহরের শাপলা চত্বরে। এখান থেকে সিএনজি কিংবা ব্যাটারিচালিত টমটমে করে দীঘিনালা উপজেলা সড়ক দিয়ে চলে যান ধর্মঘর এলাকায়। প্রায় তিন কিলোমিটার পাহাড়ি পথ পেরোতে হবে। এখান থেকেই হেঁটে ঠান্ডা ছড়ায় পৌঁছে যাবেন। ধর্মঘরে স্থানীয় কাউকে জিজ্ঞেস করলেই ছড়ার পথ দেখিয়ে দেবে।

এ ছাড়া চট্টগ্রামের অক্সিজেন এলাকা থেকেও খাগড়াছড়ি চলে আসতে পারেন।

কোথায় থাকবেন

খাগড়াছড়িতে পর্যটন মোটেল সহ বিভিন্ন মানের থাকার হোটেল আছে ।

পর্যটন মোটেলঃ
এটি শহরে ঢুকতেই চেঙ্গী নদী পার হলেই পরবে। মোটেলের সব রুমই ২ বিছানার। ভাড়াঃ এসি ২১০০ টাকা, নন এসি ১৩০০ টাকা। এসি স্যুইট রুম ৩,১০০ টাকা। মোটেলের অভ্যন্তরে মাটিতে বাংলাদেশের মানচিত্র বানানো আছে। তবে পুরো খাগড়াছড়ি জেলায় বৈদ্যুতিক গোলযোগের কারণে ভোল্টেজ ওঠানামা করায় এসি রুমগুলো নন-এসি হিসেবে ভাড়া দেয়া হচ্ছে। যোগাযোগঃ ০৩৭১-৬২০৮৪৮৫
হোটেল ইকো ছড়ি ইনঃ
খাগড়াপুর ক্যান্টর্মেন্ট এর পাশে পাহাড়ী পরিবেশে অবস্থিত। এটি রিসোর্ট টাইপের হোটেল। যোগাযোগঃ ০৩৭১-৬২৬২৫, ৩৭৪৩২২৫
হোটেল শৈল সুবর্নঃ
হোটেল জেরিনঃ
০৩৭১-৬১০৭১
হোটেল লবিয়তঃ
হোটেল শিল্পীঃ
০৩৭১-৬১৭৯৫

কোথায় খাবেন

খাগড়াছড়ি শহরের কাছেই পানখাই পাড়ায় ঐতিহ্যবাহী সিস্টেম রেস্তোরার (System Restaurant) অবস্থান। এখানে খাগড়াছড়ির ঐতিহ্যবাহী খাবার খেতে পারবেন। যোগাযোগঃ ০৩৭১-৬২৬৩৪ ,






