URL: https://adarbepari.com/bara-aulia-shrine-panchagarh
বার আউলিয়া মাজার

বার আউলিয়া মাজার শরীফ (Bara Aulia Shrine)
পঞ্চগড়
উপজেলা সদর হতে ৯ কি.মি. উত্তর-পূর্বে
মির্জাপুর ইউনিয়নের
বার আউলিয়া গ্রামের বিস্তীর্ণ ভূমিতে অবস্থিত। বার জন ওলী খাজা বাবার নির্দেশে চট্টগ্রামসহ পূর্ববঙ্গের বিভিন্ন অঞ্চলে আস্তানা গড়ে তুলে ইসলাম প্রচার শুরু করেন, পরে স্থল পথে রওনা হয়ে ইসলাম প্রচার করতে করতে উত্তরবঙ্গের শেষ প্রান্ত এসে পৌঁছান এবং পঞ্চগড়ের আটোয়ারী উপজেলার মির্জাপুর ইউনিয়নের বার আউলিয়ায় আস্তানা গড়ে তুলে ইসলাম প্রচার শুরু করেন। আটোয়ারীর মাটিকে পুণ্য ভূমিতে পরিণত করে সময়ের বিবর্তনে ওলীদের এখানেই সমাহিত করা হয়। গড়ে ওঠে বার আউলিয়া মাজার শরীফ।


এই বারজন আউলিয়ার নাম তাম্রপদে খোদিত ছিল। শোনা যায়, জমিদার কানাইলাল দলুইগং মাজারের জমি দান করার সময় তা সকলের নামে তাম্রপদে দানপত্রটি খোদিত করেন। সেই তাম্রপদটি হারিয়ে গেলেও অলীদের নাম হারিয়ে যায়নি। বার জন আউলিয়া হলেন –


হযরত হেমায়েত আলী শাহ্‌ (র.)

হযরত নিয়ামত উল্লাহ শাহ্‌ (র.)

হযরত কেরামত আলী শাহ্‌ (র.)

হযরত আজহার আলী শাহ্‌ (র.)

হযরত হাকিম আলী শাহ্‌ (র.)

হযরত মনসুর আলী শাহ্‌ (র.)

হযরত মমিনুল শাহ্‌ (র.)

হযরত শেখ গরীবুল্লাহ্‌ (র.)

হযরত আমজাদ আলী মোল্লা (র.)

হযরত ফরিজউদ্দীন আখতার(র.)

হযরত শাহ্‌ মোক্তার আলী(র.)

হযরত শাহ্‌ অলিউল্লাহ (র.)



উরস

প্রতিবছরই বাংলা সনের বৈশাখ মাসের শেষ বৃহস্পতিবার বার আউলিয়া মাজার শরীফের উরস মোবারক বহুপূর্ব হতে অনুষ্ঠিত হয়ে আসছে। এই দিন ওয়াজ মাহফিল, কোরআন তেলাওয়াত ও তোবারক বিতরণ করা হয়। প্রায় ৩০ থেকে ৪০ হাজার মানুষ বিভিন্ন জেলা থেকে এই দিনটিতে মাজারে এসে মানত করেন। গরু, ছাগল, মুরগি, চাউল ও নগদ অর্থও ইত্যাদি দান করেন।

বার আউলিয়া মাজার যাওয়ার উপায়

ঢাকা থেকে হানিফ কিংবা নাবিল পরিবহনে যেতে পারেন পঞ্চগড়। ভাড়া পড়বে ৭০০ থেকে ৮০০ টাকা। রয়েছে গ্রীন লাইন, আগমনী, টি-আর ট্র্যাভেলসের এসিবাস। ভাড়া পড়বে এক থেকে দেড় হাজার টাকা। এই বাসগুলো যায় রংপুর পর্যন্ত। রংপুর থেকে পঞ্চগড়ে যেতে হবে আলাদা পরিবহনে।

বিভিন্ন স্থানে বেড়ানোর জন্য পঞ্চগড় শহড়ের কেন্দ্রীয় বাসস্টেশন অথবা শহরের চৌরঙ্গী মোড় থেকে কার, মাইক্রো ভাড়া করতে পারেন। সারা দিনের জন্য রিজার্ভ কারের ভাড়া পড়বে আড়াই থেকে তিন হাজার টাকা।

এছাড়া রাজধানী ঢাকা থেকে ডে/নাইট কোচ যোগে সরাসরি আটোয়ারী উপজেলা বাস ষ্ট্যান্ড পৌছে যেতে পারবেন। আটোয়ারী থেকে বাসযোগে মির্জাপুর ৬ কিলোমিটার। মির্জাপুর হতে পূর্বদিকে রিক্সা/ভ্যানযোগে ৩ কিলোমিটার গেলেই বার আউলিয়া মাজার শরীফ।

ট্রেনে পঞ্চগড় হয়ে যেতে চাইলে

ট্রেনে যেতে চাইলে ঢাকার কমলাপুর রেলওয়ে স্টেশন থেকে পঞ্চগড় এক্সপ্রেস, একতা বা দ্রুতযান এক্সপ্রেসে করে সরাসরি পঞ্চগড় নামতে পারবেন। যাত্রাপথে ৮ থেকে ১০ ঘণ্টা। ভাড়া নির্ধারণ করা হয়েছে – শোভন ৫৫০ টাকা, এসি চেয়ার ১০৫৩ (স্নিগ্ধা), প্রথম বার্থ ১৯৪২ টাকা।


পঞ্চগড় এক্সপ্রেস ট্রেনটি প্রতিদিন ঢাকা থেকে রাত ১০ঃ৪৫ মিনিটে ছেড়ে পঞ্চগড়ে পৌঁছাবে পরদিন সকাল ০৮ঃ৫০ মিনিটে। আর পঞ্চগড় থেকে বেলা ১টা ১৫ মিনিটে ছাড়বে এবং ঢাকায় পৌঁছাবে রাত ১০টা ৩৫ মিনিটে। পঞ্চগড় থেকে ঢাকাগামী এই ট্রেনটি কেবল পার্বতীপুর, দিনাজপুর ও ঠাকুরগাঁও স্টেশনে থামবে।

দ্রুতযান এক্সপ্রেস – ঢাকা থেকে ছাড়ার সময় রাত ৮:০০ টা , পঞ্চগড় পৌছায় সকাল ৬.১০ এর দিকে।

একতা এক্সপ্রেস – ঢাকা থেকে ছাড়ার সময় সকাল ১০.১০, পঞ্চগড় পৌছায় রাত ৯ টার দিকে।

সবগুলো ট্রেন পঞ্চগড় পৌছাতে কিছু সময় বিলম্ব করে। সপ্তাহের প্রতিদিন এই ট্রেনগুলো চলে থাকে।


ট্রেনে দিনাজপুর হয়ে যেতে চাইলে

যারা ট্রেনে যেতে চান, তারা ঢাকার কমলাপুর রেল ষ্টেশন হতে সরাসরি দিনাজপুর ষ্টেশন চলে যাবেন। অতঃপর দিনাজপুর হতে কিসমত (আটোয়ারী) রেল ষ্টেশন হয়ে বাস/রিক্সা/ভ্যানযোগে ৬কিলোমিটার আটোয়ারী উপজেলা। আটোয়ারী থেকে বাসযোগে মির্জাপুর ৬ কিলোমিটার। মির্জাপুর হতে পূর্বদিকে রিক্সা/ভ্যানযোগে ৩ কিলোমিটার বার আউলিয়া মাজার শরীফ।

পঞ্চগড় কোথায় থাকবেন

পঞ্চগড় সার্কিট হাউজ, ডিসি কটেজ, পঞ্চগড়, জেলা পরিষদ ডাকবাংলো। রয়েছে চিনিকল রেস্ট হাউজ,
তেঁতুলিয়া ডাকবাংলো
, বাংলাবান্ধা ডাকবাংলো, তেঁতুলিয়া পিকনিক কর্ণার, দেবীগঞ্জ কৃষি ফার্ম গেস্ট হাউজ, বোদা ডাকবাংলো, রেশম প্রকল্প রেস্ট হাউজ ইত্যাদি।

পঞ্চগড়ের কিছু আবাসিক হোটেল


সেন্ট্রাল গেষ্ট হাউস
পঞ্চগড় সদরের বাজারে অবস্থিত
০৫৬৮-৬১৯১৯

হোটেল মৌচাক
পঞ্চগড় বাজার, পঞ্চগড়।
মোবাইল নম্বরঃ

হোটেল রাজনগর
পঞ্চগড় বাজার, পঞ্চগড় সদর, পঞ্চগড়।
টেলিফোনঃ
০৫৬৮-৬২৪৬৮
মোবাইলঃ

হিলটন বোর্ডিং (আবাসিক)
কদমতলা, পঞ্চগড় বাজারপঞ্চগড়।
টেলিফোনঃ
০৫৬৮-৬১৩২৮

রোকখানা বোর্ডিং
পঞ্চগড় সদরের বাজারে অবস্থিত

হোটেল প্রিতম (আবাসিক)
পঞ্চগড় বাজার, পঞ্চগড় সদর, পঞ্চগড়।
টেলিফোনঃ
০৫৬৮-৬১৫৪৫

হোটেল এইচ কে প্যালেস
পঞ্চগড় বাজার, পঞ্চগড় সদর, পঞ্চগড়।
টেলিফোনঃ ০৫৬৮-৬১২৩৯,

হোটেল ইসলাম (আবাসিক)
পঞ্চগড় বাজার, পঞ্চগড় সদর, পঞ্চগড়

নিরব রেষ্ট হাউস
পঞ্চগড় বাজার, পঞ্চগড়।
মোবাইলঃ



