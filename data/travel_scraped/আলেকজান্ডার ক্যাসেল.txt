URL: https://adarbepari.com/alexander-castle-mymensingh
আলেকজান্ডার ক্যাসেল

ময়মনসিংহ শহরের এক উল্লেখযোগ্য স্থাপনা আলেকজান্ডার ক্যাসেল বা আলেকজান্দ্রা ক্যাসেল। এই স্থাপনাটি শহরের প্রান কেন্দ্রে অবস্থিত। আলেকজান্ডার ক্যাসেল ময়মনসিংহ শহরের পুরোনো একটি স্থাপনা। মহারাজা সূর্যকান্ত আচার্য ১৮৭৯ সালে প্রায় ৪৫ হাজার টাকা ব্যয় করে ততকালীন জেলা ম্যাজিস্ট্রেট আলেকজান্ডারের সম্পত্তি রক্ষার্থে এ প্রাসাদটি নির্মাণ করেছিলেন। প্রাসাদটিতে লোহার ব্যবহার বেশি করা হয়েছিল বলে এলাকাবাসী এটিকে ‘লোহার কুঠি’ নাম দিয়েছিল। প্রতিষ্ঠার পর থেকে ভবনটিতে অনেক বরেণ্য ব্যক্তির পদধূলি পড়েছে। ১৯২৬ সালে  রবীন্দ্রনাথ ঠাকুর ময়মনসিংহ সফরের সময়ে আলেকজান্ডার ক্যাসেলে কিছুদিন ছিলেন। এ ছাড়া এখানে আরো এসেছিলেন লর্ড কার্জন, দেশবন্ধু চিত্তরঞ্জন দাশ, নওয়াব স্যার সলিমুল্লাহ, কামাল পাশা প্রমুখ।

আলেকজান্ডার ক্যাসেলটি
(Alexander Castle)
বর্তমানে শিক্ষক প্রশিক্ষন কেন্দ্রের পাঠাগার হিসেবে ব্যবহৃত হয়।

কিভাবে যাবেন

ঢাকা থেকে ময়মনসিংহ
(Mymensingh)
যেতে সময় লাগে তিন ঘণ্টার মত। বাসের ভাড়া পড়বে ১২০-১৩০ টাকার মধ্যে। ঢাকার মহাখালী থেকে অনেক বাস ছাড়ে ময়মনসিংহ এর উদ্দেশ্যে। এছাড়া কিশোরগঞ্জ, জামালপুর, নেত্রকোনা, শেরপুর, ময়মনসিংহ হয়ে বাস যাতায়াত করে।

রেলপথে রাজধানী ঢাকা থেকে প্রতিদিন সকাল থেকে রাত ১১টা পর্যন্ত মোট ৭টি মেইল ট্রেন ময়মনসিংহ আসে। এছাড়া প্রতিদিন ঢাকা থেকে ৩টি লোকাল ট্রেন ময়মনসিংহে আসে। ময়মনসিংহ নেমে অটো রিক্সা বা অটো করে সোজা চলে যেতে পারেন আলেকজান্ডার ক্যাসেল এ, ভাড়া পড়বে ২০-৩০ টাকা।

কোথায় থাকবেন

ময়মনসিংহ শহরের থাকার মতো উন্নতমানে হোটেল হচ্ছে
হোটেল আমির ইন্টারন্যাশনাল

আমির ইন্টারন্যাশনালে এক্সিকিউটিভ ৪ হাজার ৭৫০ টাকা থেকে ৬ হাজার ৩শত টাকা, এসি ডাবল রুম ১৫ শত থেকে ২১ শত টাকা, ননএসি ডাবল ১১শত ১৩ টাকা, সিঙ্গেল ৮শত ৬১টাকা।
ঠিকানাঃ

হোটেল আল হেরা এসি ডাবল রুম ১২শত থেকে ১৬ টাকা, সিঙ্গেল ১২শত টাকা, ননএসি ডাবল ৮শত টাকা, সিঙ্গেল ৫শত টাকা।
ঠিকানাঃ

হোটেল মোস্তাফিজে এসি ডিলাক্সে ২৫শত টাকা, এসি ডাবল ১৭৫০ টাকা, সেমি ডাবল ১৪৫০ টাকা, সিঙ্গেল ১হাজার টাকা, ননএসি ডাবল ১১শত টাকা, সিঙ্গেল ৫শত টাকা। তবে ডাবল রুমে ১৫%, সিঙ্গেল রুমে ১০% ডিসকাউন্ট রয়েছে।
ঠিকানাঃ
৬/বি গঙ্গাদাস গুহরোড, ফায়ার সার্ভিসের পশ্চিম পাশে, ময়মনসিংহ। যোগাযোগঃ ০৯১-৬৩৮৭১


কোথায় খাবেন

উন্নতমানে খাবার হোটেলের মধ্যে হোটেল খন্দকার, সারিন্দা, ধান সিড়ি, রোম থ্রি, সেভেন ইলেবেন, হোটেল মিনার ও ময়মনসিংহ প্রেসক্লাব কেন্টিন। এসব হোটেলে সব ধরনের খাবারই পাওয়া যায়।

শহরের ঐতিহ্যবাহী ও পূরোনো হোটেল খন্দকারে শুধুমাত্র দেশীয় খাবার পরিবেশ করা হয়। হোটেলের সত্বাধিকারী খন্দকার শরীফ জানান, জনপ্রতি নিন্মে ৫০ টাকা থেকে সর্বোচ্চ ৩শত টাকায় দেশীয় ও উন্নতমানের খাবার খেতে পারবেন। এছাড়াও আরো অনেক খাবার হোটেল রয়েছে এ শহরে।






