URL: https://adarbepari.com/bibi-begni-mosque-bagerhat
বিবি বেগনী মসজিদ

বিবি বেগনী মসজিদ
বাগেরহাট
জেলার
ষাট গম্বুজ মসজিদ
থেকে আনুমানিক ৮০০ মিটার পশ্চিমে ঘোড়াদিঘীর পাড়ে অবস্থিত এক গম্বুজবিশিষ্ট একটি প্রাচীন মসজিদ। বাংলাদেশের প্রত্নতত্ব অধিদপ্তর কতৃক মসজিদটির ব্যাপক সংস্কারসহ মসজিদের মূল পরিকল্পনার আদলে পূনঃনির্মিত হয়েছে। এ মসজিদ ইটের তৈরি। মসজিদটি সিংরা বা
সিংড়া মসজিদের
আদলে তৈরি হলেও এর কিবলা দেয়ালের ভিতর দিকে রয়েছে অর্ধবৃত্তাকার খিলানযুক্ত তিনটা মিহরাব। মিহরাব অভিক্ষেপ স্থানীয় অন্যান্য মসজিদ থেকে ভিন্নতর। উভয় পার্শ্বের কোণদ্বয়ের উপর একটি করে বৃত্তাকার চূড়ার অবস্থান এর নির্মাণশৈলীতে আংশিক ব্যত্যয় ঘটিয়েছে। এর চার কোণে চারটি মিনার রয়েছে। মসজিদের বাইরে মিনারসহ প্রতি দিকের দৈর্ঘ্য ১৬.১৫মি ও ভিতরে ১০.০৫৮ মি এবং দেয়ালগুলি ৩.০৪৮ মি পুরু। পূর্ব দেয়ালে ৩টি এবং উত্তর ও দক্ষিণ দেয়ালে একটি করে খিলানাকার প্রবেশপথ রয়েছে। ইমারতের হলঘরটি একটি বৃহত গোলার্ধ আকৃতির ইটরে গম্বুজ দ্বারা আচ্ছাদিত যা অর্ধগম্বুজাকৃতির স্কুইঞ্চরে উপর বসানো। বহির্ভাগে চারকোণের নিরেট বৃত্তাকার বুরুজগুলির নিম্নভাগ ছাচে তৈরি এবং শীর্ষভাগ সাদাসিধা ধরণের। এগুলির উচ্চতা ছাদের বাকানো কার্নিসের সীমা ছাড়িয়ে যায়নি। বর্তমানে মিহরাব, খিলানপথ ও চারকোণের মিনারে টেরাকোটা অলংকরণের অতি সামান্যই অবশিষ্ট আছে। এর মধ্যে রয়েছে লজেন্স ও শিকল নকশা,গোলাপ পাপড়িযুক্ত পুষ্প এবং অলংকৃত খাজকাটা খিলান।

স্থানীয় একটি জনশ্রুতি মতে বিবি বেগনী ছিলেন
খান জাহান আলীর
পত্নীদের একজন। মতান্তরে তিনি ছিলেন উপপত্নী এবং তার কবরের উপরই
খান জাহান ইমারতটি
নির্মাণ করেছিলেন। তবে ইমারতের অভ্যন্তরে এখনও খনন কাজ হয়নি বলে এর অভ্যন্তরে কোনো কবরফলক আছে কিনা জানা যায়নি।

কিভাবে যাবেন



আন্তঃনগর ট্রেন সুন্দরবন এক্সপ্রেসে খুলনা গিয়ে এরপর বাস ধরে বাগেরহাটে যেতে পারেন। রূপসা থেকে বাগেরহাটে যেতে প্রায় ৪০ মিনিট লাগে।

বাসস্ট্যান্ড থেকে
ষাট গম্বুজ মসজিদ
সাত কিলোমিটার এবং
খানজাহান আলীর (রহ.) সমাধিসৌধ
থেকে ৩ কিলোমিটার দূরে পশ্চিমে
ষাট গম্বুজ মসজিদ
চত্বর। রিকশাভাড়া ৩০ টাকা।
ষাটগম্বুজ মসজিদের
উত্তর-পশ্চিম দিকেরে পথ ধরে ঘোড়া দিঘির পাস দিয়ে সোজা পশ্চিমের পথে যেতে হাতের বামে চোখে পড়বে বিবি বেগনী মসজিদটি।

কোথায় থাকবেন



খুলনা
থেকে
বাগেরহাটে
আসতে সময় ১ ঘণ্টা লাগার কারনে খুলনাতেও থাকা যায়।






