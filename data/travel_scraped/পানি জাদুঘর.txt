URL: https://adarbepari.com/water-museum-patuakhali
পানি জাদুঘর

পানি জাদুঘর (Water Museum) পটুয়াখালী জেলার কলাপাড়া উপজেলায় পাখিমারা নামক স্থানে অবস্থিত একটি জাদুঘর যা দক্ষিণ এশিয়ার মধ্যে প্রথম পানি জাদুঘর। পানি জাদুঘরটি ২০১৪ সালের ২৯ ডিসেম্বর একশন এইড নামের একটি এনজিও স্থাপন করে যার মূল উদ্দেশ্য হলো বাংলাদেশের মানুষের নদী-কেন্দ্রিক জীবন-জীবিকা ও সংস্কৃতিকে তুলে ধরা। বেসরকারি উন্নয়ন সংস্থা আভাস এর সহযোগিতায় কলাপাড়া উপকূলীয় জনকল্যাণ সমিতি পরিচালনা করছে এই জাদুঘরটি।

জাদুঘরে সংরক্ষিত আছে

জাদুঘরটির সামনে ইটের তৈরি দেয়ালের মাঝে রয়েছে একটি শেকলবদ্ধ নৌকা, যা বাঁধ তৈরির ফলে খুন হয়ে যাওয়া নদীর প্রতীক হিসেবে তুলে ধরা হয়েছে। প্রতীকটি শুকিয়ে যাওয়া নদী ও পানি সংকটের ভয়াবহতা তুলে ধরছে জনসাধারণের মাঝে। অর্ধ বালুতে ডুবন্ত নৌকার বুকে বিধে আছে দুটি গজাল লোহা। এর মাধ্যমে নদী ও নদীমাতৃক বাংলাদেশকে খুনের প্রতীক হিসেবে তুলে ধরা হয়েছে। এখানে রয়েছে প্রায় ৭০০টি নদীর ইতিহাসসমৃদ্ধ বই-পুস্তক। জাদুঘরটির মেঝেতে সাজানো রয়েছে গ্রামবাংলার মাছ ধরার বিভিন্ন বিলুপ্তপ্রায় উপকরণ, মাটির ও কাসার তৈরি প্রাচীনসব তৈজসপত্র। এ ছাড়া ব্যতিক্রমধর্মী জাদুঘরটিতে রয়েছে স্থানীয় নদীগুলোর তথ্যসমৃদ্ধ কয়েকটি মানচিত্র। ছোট্ট একটি ঘরে নান্দনিক সব উপকরণ দিয়ে সাজানো-গোছানো জাদুঘরটি মুগ্ধ করবে যে কাউকে।

এই জাদুঘরে রয়েছে বাংলাদেশের ৭০০টি নদীর ইতিহাস, বিভিন্ন নদীর পানি, নদীর ছবি, নদীর পানির ইতিহাস ও জলবায়ু পরিবর্তনের কারণে পরিবেশে ওপর বিরূপ প্রতিক্রিয়ার চিত্রসহ বিভিন্ন তথ্য। রয়েছে গ্রামবাংলার মাছ ধরার বিভিন্ন উপকরণ, নদী নিয়ে গান ও পল্লী শিল্প। রয়েছে কাঁসা ও মাটির তৈরি তৈজসপত্র। বাংলাদেশের সঙ্গে ৫৭টি আর্ন্তজাতিক অভিন্ন নদীর ইতিহাস রয়েছে এখানে। সংরক্ষিত আছে যমুনা, বুড়িগঙ্গা, পদ্মা, আন্ধারমানিক, মেঘনা সহ ৯০টির অধিক নদীর পানির নমুনা।

খোলা বন্ধের সময়সূচী

পানি জাদুঘর রবিবার ছাড়া সপ্তাহের ৬ দিন সকাল ১০টা থেকে সন্ধ্যা ৬টা পর্যন্ত দর্শনার্থীদের জন্য খোলা থাকে। জাদুঘরটি পরিদর্শন করতে স্কুলের শিক্ষার্থীদের জনপ্রতি ১০ টাকা, পটুয়াখালী জেলার বসবাসকারীদের জনপ্রতি ২০ টাকা এবং অন্যান্য পর্যটকদের জনপ্রতি ১০০ টাকা প্রবেশ ফি প্রদান করতে হয়।

যোগাযোগ
পাখিমারা বাজার, কলাপাড়া, পটুয়াখালী
ফোন:
মোবাইল:
ওয়েবসাইট:

watermuseum.net
ফেইসবুক:

www.facebook.com/Water-Museum

পানি জাদুঘর যাওয়ার উপায়

ঢাকা থেকে কলাপাড়া যাওয়ার সব থেকে আরামদায়ক উপায় হলো লঞ্চযোগে যাতায়ত। আর লঞ্চে যেতে চাইলে ঢাকার সদরঘাট থেকে আমতলী এর লঞ্চে চেপে বসতে হবে। আমতলী থেকে প্রতি ঘণ্টায় বাস কিংবা প্রতি মুহূর্তে চলাচলরত মোটরসাইকেলযোগে কলাপাড়ার পানি জাদুঘরে যেতে পারবেন।

আর যারা লাক্সারিয়াস ভাবে লঞ্চে ঢাকা থেকে যেতে চাচ্ছেন তাদের বরিশাল পৌঁছে সেখান থেকে বাস কিংবা মাইক্রোবাসযোগে সরাসরি পানি জাদুঘরে যাওয়া যাবে। বাসযোগে ঢাকা থেকে সরাসরি গাবতলী, সায়দাবাদ থেকে কুয়াকাটার উদ্দেশে ছেড়ে আসা সাকুরা পরিবহন, ঈগলসহ অন্যান্য পরিবহন যোগে সরাসরি কলাপাড়ার পাখিমারার পানি জাদুঘরে যেতে পারবেন।

কোথায় থাকবেন

কলাপাড়াতে থাকার জন্য বেশ কিছু ভালো মানের হোটেল রয়েছে। নিম্নে তেমন কিছু হোটেলের নাম দেয়া হলো –


হোটেল বনানী প্যালেস –

হোটেল কুয়াকাটা ইন –

হোটেল নীলাঞ্জনা –
০১৭১২৯২৭৯০৪৪

কুয়াকাটা গেস্ট হাউজ –







