URL: https://adarbepari.com/lotus-padma-beel-ghagutia-brahmanbaria
ঘাগুটিয়ার পদ্মবিল

ব্রাহ্মণবাড়িয়ার আখাউড়া উপজেলার মনিয়ন্দ ইউনিয়নের সীমান্তবর্তী গ্রাম ঘাগুটিয়া। আর ওপারেই ভারতের পশ্চিম ত্রিপুরার আমতলী থানার মাধবপুর গ্রাম। বাংলাদেশ-ভারতের এই দুটি গ্রামের মাঝখানেই এই বিশাল ঘাগুটিয়া পদ্ম বিলের (Ghagutia Poddo Beel) অবস্থান যা ব্রাহ্মণবাড়িয়া শহর থেকে প্রায় ৩৫ কিলোমিটার দূরে। তবে বিলটার একটা বড় অংশই পড়েছে বাংলাদেশের ঘাগুটিয়া গ্রামে। হিন্দু ধর্মালম্বীদের দুর্গা দেবীর পূজায় কাজে লাগে এই পদ্ম ফুল। সে জন্য আশ্বিন মাসে এ বিল থেকে বাংলাদেশ-ভারতের মানুষ প্রচুরসংখ্যক পদ্ম ফুল সংগ্রহ করে থাকে। ভারতের স্থানীয় বাজারে এসব পদ্ম বিক্রিও হয়।

ঘাগুটিয়া পদ্মবিল এর আগে আরেকটি ছোট পদ্মবিল এর দেখা পরে সেটা স্থানীয়দের কাছে মীনারকোট পদ্ম বিল নামে পরিচিত। ঘাগুটিয়া বিজিবি চেকপোস্টের ঠিক পিছনেই পদ্মবিলটি অবস্থিত।

পদ্ম ফুলের বিলের টানে এখানে প্রতিবছর প্রকৃতিপ্রেমীরা ছুটে আসে। দুর্গাপূজাসহ বিভিন্ন পূজার সময়, বিশেষ করে ভারতের লোকজন এসে ওই বিল থেকে পদ্ম ফুল নিয়ে যায়।

কখন যাবেন

প্রতিবছর আষাঢ় থেকে কার্তিক মাস পর্যন্ত ১২০ একর বিস্তীর্ণ ঘাগুটিয়া বিলে পদ্ম ফুল ফোটে। বিল থেকে পানি নেমে গেলে ধীরে ধীরে পদ্মও এই বিল থেকে উধাও হয়ে যায়। বাকি সময়টুকুতে এখানে বোরো ধানের চাষ হয়।

কিভাবে যাবেন

ঢাকা থেকে ট্রেনে আখাউড়া রেলওয়ে স্টেশন। ভাড়া ট্রেন ও শ্রেণিভেদে ৬৫ থেকে ২৫০ টাকা পর্যন্ত। স্টেশনে নেমেই সিএনজিচালিত অটোরিকশা রিজার্ভ নিলে ২৫০ থেকে ৩০০ টাকায় পৌঁছা যাবে বিল ঘাগুটিয়ায়। অটোরিক্সা রিজার্ভ নিয়ে নিলেই ভালো। কেননা ঘাগুটিয়া এলাকায় অটোরিক্সা নিয়মিত পাওয়া যায় না।

কোথায় থাকবেন

আখাউড়াতে থাকার জন্যে বেশ কিছু আবাসিক হোটেল আছে।

১
নাইন ষ্টার আবাসিক হোটেল এন্ড রেস্টুরেন্ট, আখাউড়া।

সড়কবাজার, আখা্উড়া

২
রংধনু আবাসিক হোটেল

আখাউড়া, ব্রাহ্মণবাড়িয়া

৩
হোটেল দিপ্তী রেস্ট হাউজ (আবাসিক)
জনাব মোঃ মামুন মিয়া
সড়ক বাজার আখাউড়া, ব্রাহ্মণবাড়িয়া।
৪
হোটেল সবুজ রেস্ট হাউজ (আবাসিক)
জনাব বিমল দাস
সড়ক বাজার আখাউড়া, ব্রাহ্মণবাড়িয়া।
৫
হোটেল ভাই ভাই রেস্ট হাউজ (আবাসিক)
জনাব আলী আক্কাস
আখাউড়া রেলওয়ে ষ্টেশন, ব্রাহ্মণবাড়িয়া।
৬
হোটেল বনানী রেস্ট হাউজ, (আবাসিক)
জনাব গোলাম কিবরিয়া
সড়ক বাজার, আখাউড়া, ব্রাহ্মণবাড়িয়া।
০৮৫২২-৫৬১৫৯
৭
হোটেল টাওয়ার প্লাজা (আবাসিক)
জনাব আলফাজ উদ্দিন
সড়ক বাজার, রেল ষ্টেশন সংলগ্ন, আখাউড়া ব্রাহ্মণবাড়িয়া।






