URL: https://adarbepari.com/mozaffar-garden-resort-satkhira
মোজাফফর গার্ডেন এন্ড রিসোর্ট

মোজাফফর গার্ডেন এন্ড রিসোর্ট (Mozaffar Garden & Resort) সাতক্ষীরা শহরের জিরোপয়েন্ট হতে মাত্র ৪ কিলোমিটার দূরে খড়িবিলা নামক স্থানে অবস্থিত একটি রিসোর্ট যা স্থানীয়ভাবে মন্টু সাহেবের বাগান বাড়ী নামেও পরিচিত। মনোরম প্রাকৃতিক পরিবেশে অবস্থিত এই রিসোর্টটি আনুমানিক ১২০ বিঘা বা ৪০ একর জমির উপর স্থাপিত। রিসোর্টটি বেশ খোলামেলা এবং বহু জাতের গাছপালায় পরিপূর্ণ।

অতিথিদের থাকার জন্য এখানে ৯টি ভবন রয়েছে যেগুলোর একটি লেকের উপরে অবস্থিত। যেখানে ৬০টির ও বেশি কক্ষ রয়েছে। চমৎকার কারুকাজ সম্পন্ন এসব কক্ষে আধুনিক সকল সুযোগ সুবিধা রয়েছে যেমনঃ শীতাতপ নিয়ন্ত্রক, টেলিভিশন, ইন্টারকম ইত্যাদি। এই রিসোর্টের সবুজ ভুমিতে যেমন হাঁটা ও বসার ব্যবস্থা আছে তেমনি এখানকার পুকুরেও সাঁতার কাটতে পারবেন। এছাড়া এখানকার লেকে প্যাডেল বোটে করে ঘুরে বেড়ানো এবং মাছ ধরেও সময় কাটাতে পারবেন। এখানে আগত অল্প বয়সী অতিথিদের জন্য রয়েছে খেলার মাঠ, ত্রিমাত্রিক চিড়িয়াখানা এবং বিভিন্ন আকর্ষণীয় ভাস্কর্য। এছাড়া রিসোর্টের অতিথিদের জন্য ব্যাডমিণ্টন এবং টেবিল রিসোর্টে অবস্থিত চিড়িয়াখানাটিকে বলা যায় এখানকার সবচেয়ে বড় আকর্ষণ। দেশের সর্ববৃহৎ এই বেসরকারি চিড়িয়াখানায় রয়েছে নানা প্রজাতির প্রাণী ও পাখি যেগুলো দেখতে পারাটা এখানে আগতদের জন্য একটি অন্যতম বিনোদনের মাধ্যম। ১০৫টা পিকনিক স্পট, কনফারেন্স রুম, চিড়িয়াখানা, সুইমিংপুল, থাকার জন্য ৩০টা আবাসিক কটেজ, মসজিদ, বিভিন্ন গাছের বাগান, পুকুর সহ আরও অনেক মজার রাইড। আসলে এটা একটা থিম পার্ক।

মোজাফফর গার্ডেন এন্ড রিসোর্ট এর বর্তমান প্রবেশ মূল্য মাত্র ৫০ টাকা যার দ্বারা আপনি তাদের চিড়িয়াখানাও দেখতে পারবেন।

মোজাফফর গার্ডেন এন্ড রিসোর্ট সুবিধাদি

রেষ্টুরেন্ট ও কনফারেন্স এর ভবন : গার্ডেটের অভ্যন্তরে মনোরম ৩ তলা ভবন তৈরী করা হয়েছে যার নীচ তলায় Restaurant ও ১ম ও ২য় তলায় আনুমানিক ২৪০ জনের মিটিং/সম্মেলন অনুষ্ঠানের ব্যবস্থা আছে।
Guest House এ অবস্থানরত অতিথিদের জন্য Dining Hall আছে যেখানে সুন্দর ও পরিচ্ছন্ন ঘরোয়া পরিবেশে প্রতিষ্ঠানের নিজস্ব Waiter দ্বারা সুস্বাদু বিভিন্ন খাদ্য খাবার পরিবেশন করা হয় অত্যন্ত ন্যায্য মূল্যে। তাদের নিজস্ব কিচেনে নিজেদের বাবুর্চিবৃন্দ বাংলাদেশী/ চাইনিজ খাদ্য সামগ্রী রান্না করে থাকে। বাহিরের সম্মানিত পার্টির খাদ্য সরবরাহের অর্ডারও নেওয়া হয়।
শীত মৌসুমে গার্ডেনের অভ্যন্তরে পিকনিকের সুব্যবস্থা রাখা হয়েছে যেখানে দেশের বিভিন্ন জেলা থেকে ভ্রমণ পিপাসু লোকজন আসে এবং আনন্দের সাথে পিকনিক বা বনভোজন করে থাকে। পিকনিকের জন্য সর্বমোট ১০৫টি স্পট রাখা হয়েছে। পিকনিকের জন্য আগত নারী পুরুষের Fresh Up/Changing জন্য পৃথক রুম আছে।
এখানে শিশুদের চিত্ত বিনোদনের জন্য পৃথক পার্ক আছে। বিস্তৃত লেকের মধ্যে প্যাডেল বোট এ চড়ে নৌ ভ্রমণের চমকপ্রদ আয়োজন আছে। শিশু পার্কটি বিভিন্ন খেলনা সামগ্রী দ্বারা সজ্জিত। এছাড়াও পৃথক Spot এ শিশুদের জন্য খেলনা গাড়ির ব্যবস্থা আছে যা তাদের জন্য অত্যন্ত মজার এবং উপভোগ্য বিষয়।
এর অভ্যন্তরে বৃহদাকারের পুকুর/লেক আছে ৮টি, এর ১টি  Natural Swimming Pool হিসেবে প্রস্তু করা হয়েছে। যেখানে কক্ষের অতিথিরা স্বাচ্ছন্দে সাঁতার  কেটে  সময়টাকে উপভোগ করতে পারেন। এই সব জলাশয়ে প্রচুর মস্য চাষ করা হয়। এছাড়াও মাছ কর্তৃক Feeder খাওয়ার  চমকপ্রদ ও দর্শনীয় একটা বিষয় আছে যা ভ্রমণ পিপাসু ব্যক্তিরা আগ্রহের সাথে উপভোগ করে থাকেন।
সুইমিং পুল ধরণের ২টা Fish Aquarium আছে। যাতে রং বেরং এর মাছ শোভা পাচ্ছে।
অত্র পর্যটন কেন্দ্রের অভ্যন্তরে দেশী-বিদেশী বিভিন্ন প্রজাতির পশু পাখির সমন্বয়ে ১টি Mini Zoo আছে।
বাগানে সুস্বাদু আমের গাছ আছে মোট ৬২৫টি, নারিকেল গাছ আছে ৭২০টি, মেহগনী গাছ আছে মোট ৭২৮টি। এছাড়াও লিচু, আপেল, কমলা, পামট্রি ও কুল গাছ রোপন করা হয়েছে।
দর্শনার্থীদের সুবিধার্থে প্রয়োজনীয় সংখ্যক বাথরুম, খাবার জল ও সুন্দর টাইলস দিয়ে বসার জন্য পাকা বেঞ্চ তৈরী করা আছে।
ধর্মপ্রাণ মুসলিম নর-নারীদের নামাজ আদায়ের সুবিধার্থে ২টি সুন্দর পাঞ্জেগানা মসজিদ নির্মাণ করা হয়েছে।
বেড়াতে আসা লোকজনের নিরাপত্তা নিশ্চিতকল্পে প্রতিষ্ঠানের নিজস্ব নিরাপত্তা কর্মী সদা কর্মরত আছে। বিশেষ করে প্রয়োজনে পুলিশের সহযোগিতা গ্রহণ করা হয়।

থাকবার ব্যবস্থা

মোজাফফর গার্ডেন এন্ড রিসোর্টে থাকার জন্য রয়েছে আছে ইন্টারনেট, টিভি, ফ্রিজ, গিজার এবং অন্যান্য সুযোগ-সুবিধা সমৃদ্ধ ৬টি কটেজঃ

রক্তকরবী,
দোলন-চাঁপা,
বাগান ভ্যালি,
সন্ধ্যা মালতী,
কনক চাঁপা এবং
হানিমুন কটেজ।

কটেজ ছাড়াও সেখানে ১৬টি শীততাপ নিয়ন্ত্রিত কক্ষসহ অনেকগুলো সাধারন কক্ষ আছে। হানিমুন কটেজের প্যাকেজ ১০,০০০ টাকা। অন্যান্য কটেজের রুমগুলোর জন্য দিনপ্রতি ৫০০ থেকে ২,৫০০ টাকা পর্যন্ত।

খাওয়া – দাওয়ার ব্যবস্থা

রিসোর্টের অভ্যন্তরে অবস্থিত রেস্টুরেন্টে খাওয়ার ব্যবস্থা রয়েছে। রিসোর্টের মাল্টি কুইজিন রেস্টুরেন্টে দেশিয় খাবারের পাশাপাশি পাওয়া যায় চাইনিজ, মোঘলাই ও অন্যান্য খাবারও। আছে বারবিকিউ এবং গার্ডেন ব্যাংকুয়েটের সুবিধাও।

যাওয়ার উপায়

ঢাকা থেকে সাতক্ষীরা যাওয়ার বাস রয়েছে। কল্যাণপুর, মালিবাগ ও গাবতলি থেকে সোহাগ পরিবহণ, সাতক্ষীরা এক্সপ্রেস, এস পি গোল্ডেন লাইন, হানিফ এন্টারপ্রাইজ, এ কে ট্রাভেলস, গ্রিন লাইন, ঈগল পরিবহন, মামুন এন্টারপ্রাইজ, সৌদিয়া পরিবহনের এসি নন এসি বাস রয়েছে। সাতক্ষীরা শহর থেকে ৫ কিমি দূরে রিসোর্টটি অবস্থিত। তাই রিকশা/অটো নিয়ে খুব সহজেই যেতে পারেন।

যোগাযোগ

মোজাফফর গার্ডেন
৯৩ সোহারার্দী এভিনিউ, বারিধারা, ঢাকা

রিসোর্টের ঠিকানা
মোজাফফর গার্ডেন এন্ড রিসোর্ট, খাড়িবিল, সাতক্ষীরা- ৯৪০০
ম্যানেজার :
,
ই-মেইল-
[email protected]
,
[email protected]






