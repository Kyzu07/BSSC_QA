URL: https://adarbepari.com/pachgaon-kalmakanda
পাঁচগাও, কলমাকান্দা

নেত্রকোনা জেলার সীমান্তবর্তী
কলমাকান্দা
উপজেলার পাহাড়ি সৌন্দর্যে ঘেরা একটি এলাকা হলো পাঁচগাও (Pachgaon)। কলমাকান্দা উপজেলার ৮টি ইউনিয়নের ৩টি ইউনিয়নই পাহাড়ি সীমান্তবেষ্টিত এবং সেই সীমান্তগুলো যেন এক একটি নৈসর্গিক সৌন্দর্যের আধার। তেমনি একটি সীমান্তলগ্ন এলাকার নাম পাঁচগাও যা রংছাতি ইউনিয়নে অবস্থিত। অনেকে বলে এখান থেকে নাকি গারো পাহাড়ের শুরু। অন্যদিকে স্থানীয়রা একে পাঁচগাও এর টিলা বা কলমাকান্দার পাহাড় বলে চিনে। যদিও টিলা এলাকার আসল নাম কথিত চাঁদ সওদাগরের ডুবে যাওয়া নৌকার নাম ধরে চন্দ্রডিঙ্গা পাহাড়। স্থানীয়দের মতে, শত শত বছর পূর্বে চাঁদ সওদাগরের নৌকা ডুবেছিলো এখানে। তাই পাহাড়টি কিছুটা নৌ আকৃতির দেখতে। আর এ কারনেই এর নাম চন্দ্রডিঙ্গা বা চন্দ্রডিঙ্গি।

চারপাশে সমতল ভূমির মাঝখানে অবস্থিত এই টিলা। এই টিলার পাদদেশেই বাস করে হাজং ও গারো উপজাতীরা। টিলাগুলো অনেক সুন্দর একেবারে সবুজের সমারোহ বললেই চলে। এখানে একসময় বন্য হাতির দেখা পাওয়া যেতো যদিও এখন আর দেখা যায় না। তবে স্থানীয়দের ভাষ্যমতে ভারতের পাশে নাকি এখনও হাতির দেখা মেলে।ছোট বড় কিছু প্রাণী রয়েছে এই টিলা গুলোতে। এই টিলাগুলো গারো পাহাড়ের সাথে সংযক্তু।

পাঁচগাও গ্রামে পৌঁছে দেখে নিতে পারেন বিখ্যাত বটগাছ, চাইলে এর ছায়ায় বসে একটি জিরিয়ে নিতে পারেন। পাঁচগাও টিলায় চড়ার পরে দেখা মিলবে ছোট মাঝারি সাইজের বেশ কিছু মিনি ঝর্ণার, আছে ছোত ছোট কিছু ঝিরিপথ, ট্রেইল।এসব ঝিরিতে পা রাখা মাত্রই আপনার ক্লান্তি দূর হয়ে যেতে বাধ্য, এতো শীতল, নির্মল, আরামদায়ক একটা পরিবেশ।

একদিনের ট্যুরে
গেলে পাহাড় আর সবুজ সমতলের এই ছোট্ট সুন্দর গ্রামটি আপনাকে নিরাশ করবে না। এর কাছেই আছে বিরিশিরি। আপনি চাইলে ২টা জয়গা আপনি খুব সহজেই একদিনে ভ্রমণ করতে পারবেন।

পাঁচগাও যাওয়ার উপায়

ঢাকার মহাখালী থেকে প্রতিরাতে নেত্রকোনার কলমাকান্দার উদ্দেশ্যে বাস ছেড়ে যায়। সেইগুলো তে উঠলে খুব ভোরে আপনাকে কমলাকান্দা বাজার নামিয়ে দিবে। সেখান থেকে পাঁচগাও যাওয়ার জন্যে বাইক কিংবা সিএনজি পাবেন। পাঁচগাঁও নেমে আটোরিক্সা কে জিজ্ঞেস করলে পাহাড়ের পাদদেশে নামিয়ে দিবে।

ঢাকার মহাখালী থেকে নেত্রকোনা পৌঁছে ভেঙ্গে ভেঙ্গেও পাচগাও পৌছানো যাবে। সেক্ষেত্রে ঢাকা থেকে নেত্রকোনা পর্যন্ত বাস ভাড়া পড়বে ৩০০ টাকার মতো। নেত্রকোনা পৌঁছে সিএনজি নিয়ে কলমাকান্দা যেতে পারবেন। ভাড়া ১৫০ টাকা। কমলকান্দা থেকে বাইকে চেপে পাঁচগাও টিলা বা কলমাকান্দার পাহাড় যেতে পারবেন।

আপনারা চাইলে ঢাকা থেকে ময়মনসিংহ হয়ে নেত্রকোনাও যেতে পারেন। ঢাকা থেকে মময়মনসিংহ বাস ভাড়া পড়বে ২০০ টাকা। ময়মনসিংহ থেকে নেত্রকোনা পর্যন্ত বাস ভাড়া পড়বে ৫০ টাকা। আর সিএনজিতে যেতে চাইলে ভাড়া পড়বে ৮০ টাকা।

কেউ ইচ্ছা করলে
সোমেশ্বরী নদী
,
চীনামাটির পাহা
ড় ও দেখে আসতে পারেন একই সাথে।






