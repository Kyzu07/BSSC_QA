URL: https://adarbepari.com/kudum-cave-coxsbazar
কুদুম গুহা

কুদুম গুহা (Kudum Cave)
কক্সবাজার
জেলার
টেকনাফ
উপজেলায় অবস্থিত একটি প্রাচীন গুহা। কক্সবাজার থেকে টেকনাফ আসার পথে হোয়াইক্যং পাহাড়ে কুদুম গুহার অবস্থান। এটি বাংলাদেশের একমাত্র বালু-মাটির গুহা। মনোরম পাহাড় ঘেরা পরিবেশ, পাখির ডাক আর বন্যপ্রাণীর আনাগোনাময় এই গুহাটি পর্যটকদের কাছে দারুন আকর্ষণীয়। সমুদ্রপৃষ্ঠ থেকে প্রায় এক হাজার ফুট উপরে অবস্থিত এই কুদুম গুহার দৈর্ঘ্য ৫০০ ফুট এবং প্রবেশ মুখ ১২ ফুট উচু। কুদুম গুহাকে স্থানীয়দের কাছে কুদুং নামে বেশি পরিচিত। অসংখ্য বাদুড়ের আশ্রয়স্থল হওয়ায় এটিকে বাদুড় গুহাও বলে। সাধারনত কুদুমগুহায় দুই প্রজাতির বাদুড়ের দেখা মিলে। এছাড়াও বিভিন্ন প্রজাতির শামুক, মাকড়সাসহ জলচর জোঁকসহ নানা প্রাণীদের বসবাস এই গুহাতে। এই গুহার ভেতরে ঢুকলে কোথাও হিম শীতল জলের দেখা মিলবে আবার কোথাও কোমর আবার কোথাও গলা সমান পানি পাবেন। গুহার দেয়ালের গা বেয়ে চুইয়ে চুইয়ে অনবরত পানি ঝরে। গুহার যত ভিতরে প্রবেশ করবেন পানির গভীরতা তত বাড়তে থাকবে।

শুকনো মৌসুমেও কুদুম গুহার ভিতর কোমর সমান পানি থাকে। তবে বর্ষার সময় সেটা প্রায় গলা পরিমাণ হয়ে যায়। গুহার পানি বেশ ঠাণ্ডা তবে স্বচ্ছ। এই স্বচ্ছ মিষ্টি পানিতে রয়েছে বড় বড় টাকি জাতীয় মাছ, কৈ, কাকলি, তিন চোখা, ডানকিনে কালো রঙের চিংড়ি, নানা রকমের ব্যাঙ, গুগলি আর শামুক ইত্যাদি। কুদুম গুহার ভিতর এতটাই অন্ধকারচ্ছান্ন যে জোরালো আলো ছাড়া এর ভিতরে কিছুই দেখা যায় না।

এই এলাকায় বিচরণ করে বাংলাদেশের এক তৃতীয়াংশ বন্য হাতি। এলাকাটিতে মূলত চাকমা গোষ্ঠীর বসবাস। এই অঞ্চলটির সাথেই লাগানো মিয়ানমার সীমান্ত।

কুদুম গুহা যাওয়ার উপায়

কক্সবাজার কলাতলি বাস স্ট্যান্ড থেকে লোকাল সিএনজি তে করে অপূর্ব মেরিন ড্রাইভ এর রাস্তা ধরে চলে যান
শামলাপুর
বাজার। শামলাপুর বাজারে পৌঁছে সেখান থেকে অটো ঠিক করে নিন কুদুম গুহা পর্যন্ত আপ-ডাউন। এক্ষেত্রে অটো ড্রাইভারই আপনাদের গাইড হিসেবে কাজ করবে। কুদুম গুহাটা টেকনাফ বন্যপ্রাণী অভয়ারন্য বনের মধ্যে যেহেতু, সেক্ষেত্রে বনের শুরু পর্যন্ত গাড়ি যাবে। ওখানে পৌঁছে মাত্র ২০ মিনিট হেঁটেই গুহার মুখে পৌছে যাবেন। সেখান থেকে ফরেস্ট এর বিট অফিসার এর সাথে দেখা করতে হবে,সে আপনাদের সাথে বন প্রহরী একজনকে দিয়ে দিবে, সেফটি সহ। দিনে দুপুরে এখনো ওখানে ডাকাতি হয়।


সম্ভাব্য খরচসমূহ


কক্সবাজার টু শামলাপুর বাজার লোকাল সিএনজি ভাড়া = ১৫০ টাকা

শ্যামলাপুর বাজার টু কুদুম গুহা টু ইনানী বীচ রিজার্ভ অটো ভাড়া গাইড খরচ সহ = ৮০০ টাকা

বনের ভিতর প্রবেশ ফি = ২০ টাকা








