URL: https://adarbepari.com/ishwaripur-hammam-khana
ঈশ্বরীপুর হাম্মামখানা

ঈশ্বরীপুর হাম্মামখানাটি (Ishwaripur Hammam Khana) সাতক্ষীরা জেলার
শ্যামনগর উপজেলার
বংশীপুর গ্রামে
টেংগা বা শাহী মসজিদ
থেকে কিছুটা সামনে এবং যশোরেশ্বরী মন্দিরের পশ্চিমে অবস্থিত। এটি ছিল রাজা প্রতাপাদিত্যের রাজকীয় অতিথিশালার অংশবিশেষ। সমস্ত অতিথি শালা ধ্বংস হয়ে গেলেও এই হাম্মামখানাটি এখনো টিকে আছে।যা লোকমুখে হাবসিখানা নামে পরিচিত। অট্টালিকার পাশে একটি কূপ থাকায় লোকে ধারণা করে যে এখানে বন্দীদের আটক রাখা হতো।

ঈশ্বরীপুর হাম্মামখানাটি দেখতে একটি ম্যাজিক্যাল ভবনের মতো। কোন জানালা নাই, উপরে ছাদের গম্বুজ দিয়ে সুর্যের আলো প্রবেশ করে পুরো ঘরটি প্রায় আলোকিত হয়ে যায়। এই হাম্মামের সবচেয়ে বড় কক্ষ ছিল পশ্চিম দিকে। মাঝখানের মূল স্নানঘরও প্রায় একই মাপের। মাঝের ঘরটির কেন্দ্রে একটি এবং চার কোনায় ছোট আকারের একটি করে মোট পাঁচটি গম্বুজ রয়েছে। পশ্চিম দেয়ালের মাঝখানে ছিল প্রবেশপথ। এই কক্ষের লাগোয়া—পূর্ব দিকের ঘরে মাঝখানে ছিল পানি গরম করার ব্যবস্থা। মাঝের ঘরের চৌবাচ্চায় গরম পানি সরবরাহ করার ব্যবস্থা ছিল।

ঈশ্বরীপুর হাম্মামখানা এর মধ্যে ৩ টি চৌবাচ্চা আছে, যেখানে পাথর দিয়ে গরম করা পানি সরবরাহ করা হতো। গোসলে যেহেতু পর্দার দরকার হয় তাই এই ভবনের বাহিরে থেকে দেখার কোন সুযোগ নেই কারন এখানে কোন জানালা নেই। পানি চলাচলের পথ, ছাদে গম্বুজ ও গম্বুজে বড় বড় ছিদ্র রয়েছে এই হাম্মাম খানাটিতে।যেটা দিয়ে ঘরের মধ্যে আলো প্রবেশ করে। ১৬ শতকের শেষ দিকে নির্মিত এ হাম্মামখানার উত্তর ও দক্ষিণ দেওয়ালের পশ্চিম পার্শে ছোট একটি করে মোট ২ টি দরজা আছে।

ঈশ্বরীপুর হাম্মামখানা যাওয়ার উপায়

ঢাকা থেকে
সাতক্ষীরা
যাওয়ার বাস রয়েছে। কল্যাণপুর, মালিবাগ ও গাবতলি থেকে সোহাগ পরিবহণ, সাতক্ষীরা এক্সপ্রেস, এস পি গোল্ডেন লাইন, হানিফ এন্টারপ্রাইজ, এ কে ট্রাভেলস, গ্রিন লাইন, ঈগল পরিবহন, মামুন এন্টারপ্রাইজ, সৌদিয়া পরিবহনের এসি নন এসি বাস রয়েছে। সাতক্ষীরা শহর থেকে লোকাল বাসে করে বংশীপুর পৌছাতে হবে। বংশীপুর বাস স্ট্যান্ড থেকে পূর্ব দিকে কয়েকশ’ মিটার হাঁটলেই বংশীপুর শাহী মসজিদের অবস্থান। এই মসজিদ থেকে কিছুটা সামনে এগুলেই ঈশ্বরীপুর হাম্মামখানা এর দেখা মিলবে।

শ্যামনগরের যে কাউকে জিজ্ঞাসা করলেই দেখিয়ে দিবে এই হাম্মামখানা। যারা সুন্দরবনের সাতক্ষীরা রেঞ্জে প্রবেশ করবেন তাহারা যাওয়া কিংবা ফেরার পথে দেখে আসতে পারেন।






