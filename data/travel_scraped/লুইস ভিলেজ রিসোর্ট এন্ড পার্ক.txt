URL: https://adarbepari.com/luis-village-resort-and-park
লুইস ভিলেজ রিসোর্ট এন্ড পার্ক

লুইস ভিলেজ রিসোর্ট এন্ড পার্ক (Luis Village Resort and Park) রিসোর্টটি
জামালপুর
শহরের প্রাণকেন্দ্র বেলাটিয়া এলাকায় অবস্থিত একটি মনোমুগ্ধকর রিসোর্ট। প্রায় ১০ একর জমির ওপর ২০১৬ সালে পার্কটি গড়ে তোলা হয়। রাশিয়ার মস্কো প্রবাসী আতিকুর রহমান লুইস এর ভ্রমন পিয়াসি উচ্চমান সম্পন্ন রুচিবোধ ও পরিবেশ বান্ধব ধারণায় এটি গড়ে তোলা হয়েছে। এই পার্কটি বৃহত্তর ময়মনসিংহ বিভাগের অন্যতম আধুনিক বিনোদন কেন্দ্র হিসেবে পরিচিত। চারদিকে ছড়িয়ে ছিটিয়ে থাকা গাছপালা পার্কটিকে আরও মনোরম ও আকর্ষণীয় করে তুলেছে। গ্রামীণ পরিবেশের মাঝে গড়ে ওঠা এই পার্কটিতে বিরাজ করে নির্মল এক সবুজাভ পরিবেশ।

লুইস ভিলেজ রিসোর্ট এন্ড পার্ক বিনোদন কেন্দ্রটি ইতোমধ্যেই জামালপুর ছাড়িয়ে রাজধানী ঢাকাসহ দেশের বিভিন্ন অঞ্চলের ভ্রমন পিয়াসিদের নজর কেড়েছে। শিশু-কিশোর থেকে শুরু করে সব বয়সী মানুষের জন্য পার্কটি নানা রকম বিনোদনের ব্যবস্থা করে রেখেছে।

লুইস ভিলেজ পার্কে বিনোদনের জন্য বাম্পার কার, মেরী গো রাউন্ড, সুইং চেয়ার, মিনি ট্রেন, ফ্যামিলি ট্রেন, ওয়ান্ডার হুইল, জেড কোস্টার, কফি কাপসহ অত্যাধুনিক আরো ১৪টি রাইডের ব্যবস্থা। রয়েছে একটি পুকুর এবং ওয়াটার রাইডের ব্যবস্থা।

যেকোন পারিবারিক কিংবা ব্যবসায়িক নানা প্রোগ্রাম এখানে এসে স্বাচ্ছন্দ্যে পালন করতে পারেন। এছাড়া এখানে এলে জামালপুরের খ্যাতি সম্পন্ন হস্ত শিল্পের দোকান ও পেয়ে যাবেন। পার্কটি প্রতিদিন সকাল ১০ টা থেকে রাত ৮ টা পর্যন্ত খোলা থাকে। এখানে প্রবেশ মূল্য মাত্র ১০০ টাকা।

খাওয়া-দাওয়ার ব্যবস্থা

সম্পূর্ণ সবুজ এক চত্বরে গড়ে তোলা এই পার্কটিতে উন্নত রেস্টুরেন্ট, রেস্ট হাউজ, কনভেনশন সেন্টার সহ ফাস্ট ফুড দোকান। এছাড়া জামালপুর শহরে খাওয়া দাওয়ার জন্য রয়েছে বেশ কিছু দেশিয় খাবার হোটেল ও কিছু চাইনিজ রেস্টুরেন্ট। এগুলোর মধ্যে মদিনা, নিরিবিলি হোটেল, আড্ডা ক্যাফে, হোটেল শ্যামল বাংলা, মেক্সিকান হট সাবওয়ে, এফএইচটি, তাজ ক্যাফে, জেএফসি রেস্টুরেন্টের মতো বেশ কিছু বাঙ্গালি, ফাস্টফুড ও চাইনিজ রেস্টুরেন্ট রয়েছে।

টিকেট মূল্য এবং সময়সূচী

লুইস ভিলেজ রিসোর্ট এ্যান্ড পার্কে প্রবেশ মূল্য মাত্র একশত টাকা। প্রতিদিন সকাল ১০টা থেকে রাত ৮টা পর্যন্ত এটি দর্শনার্থীদের জন্যে খোলা থাকে।

লুইস ভিলেজ রিসোর্ট এন্ড পার্ক যাওয়ার উপায়

ঢাকা থেকে সড়ক ও রেলপথে জামালপুর যাওয়া যায়। সড়ক পথের চেয়ে রেলপথটিই বেশি আরামদায়ক ও সুবিধাজনক। ঢাকার কমলাপুর রেলস্টেশন হতে আন্তঃনগর তিস্তা এক্সপ্রেস, যমুনা এক্সপ্রেস, ব্রহ্মপুত্র এক্সপ্রেস, অগ্নিবীণা এক্সপ্রেস ট্রেনে জামালপুর যাওয়া যায়। আসন ভেদে ভাড়া সর্বোচ্চ ২৫০ টাকা।

এছাড়াও ঢাকার মহাখালী বাস স্টেশন হতে এনা, মহানগর ও রাজীব পরিবহণের বাস রয়েছে এই রুটে। ভাড়া ২৫০ থেকে ৩০০ টাকা। জামালপুর-টাঙ্গাইল মহাসড়কের পাশে শহর থেকে মাত্র দুই কিলোমিটার দূরে বেলাটিয়া এলাকায় স্থাপিত লুইস ভিলেজ রিসোর্ট এন্ড পার্ক। রিক্সা বা অটোতে করে যেতে ১০-১৫ মিনিট সময় লাগে।

কোথায় থাকবেন

লুইস ভিলেজ রিসোর্ট এন্ড পার্ক এ থাকবার জন্যে রয়েছে আধুনিক সুবিধা সম্বলিত বেশ কিছু কটেজ। এছাড়া জামালপুর সদরের আবাসিক হোটেলগুলোতেও রাতে থাকতে পারবেন। জামালপুরের ভালোমানের আবাসিক হোটেলগুলোর মধ্যে রয়েছে
হোটেল রায়ান ইন্টারন্যাশনাল
(
+8801735-544650
), হোটেল শেখ রিপন ইন্টারন্যাশনাল (
), হোটেল প্রতিক্ষা (
), হোটেল আল সামাদ (
), হোটেল সৌদিয়া ইন্টারন্যাশনাল (
) উল্লেখযোগ্য।

বুকিং এবং যোগাযোগের ঠিকানা

অফিসিয়াল ওয়েবসাইটঃ https://luisvillageresortandpark.com
ফোনঃ
+8801711066661
,
+8801712012848






