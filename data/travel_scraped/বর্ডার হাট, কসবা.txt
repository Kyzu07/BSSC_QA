URL: https://adarbepari.com/india-bangladesh-border-haat-kasba
বর্ডার হাট, কসবা

যারা সীমান্তে ঘুরতে ভালবাসেন তাদের জন্য
ব্রাহ্মণবাড়িয়া
এর কসবাতে অবস্থিত বর্ডার হাট (Border Haat) দারুন একটা জায়গা। ২০১৫ সালের ১১ই জুন ব্রান্মণবাড়িয়ার
কসবা
(Kasba) সীমান্তের ২০৩৯ নং পীলার সংলগ্ন তারাপুর-কমলাসাগর সীমান্ত সংলগ্ন এই হাটের উদবোধন হয়। ঢাকা থেকে
একদিনের ট্যুরে
(Daytrip) ঘুরে আসতে পারেন কসবা এর বর্ডার হাট বা সীমান্ত হাট থেকে। বর্ডারের হাট দেখে একই সাথে দেখে আস্তে পারবেন আখাউরা চেক পোস্ট। এটি এমন একটি জায়গা যেখানে আপনি ভিসা পাসপোর্ট ছাড়াই ভারতের ভূখন্ডে পা রাখছেন এবং কেনাকাটা করতে পারছেন ভারতীয় পন্য। এরপর কেনাকাটা ও ঘোরাঘুরির পর বিকালে চলে যেতে পারেন আখাউরা ইন্টিগ্রেটেড চেক পোস্ট। বিকেল বেলা দুই দেশের সীমান্ত রক্ষী বাহিনীর এক সাথে মনোমুগ্ধকর প্যারেড দেখা যায় এবং উপস্থিত দর্শকদের দেখার জন্য বসার ব্যবস্থা রয়েছে এখানে।

বর্ডার হাট কি বার বসে?

বর্ডার হাট প্রতিসপ্তাহের রবিবার সকাল ১০টা থেকে বিকাল ৪ টা পর্যন্ত বসে।


বর্ডার হাট যেতে চাইলে কি কি কাগজপত্র লাগে?

বর্ডার হাটে প্রবশের জন্য জাতীয় পরিচয়পত্রের ফটোকপি কিংবা জন্ম নিবদ্ধন কার্ড দিয়ে সীমান্ত হাটে অবস্থিত বিজিবি ক্যাম্প থেকে টিকেট সংগ্রহ করতে হবে। বেলা ১১ টার আগে গেলে উপজেলা পরিষদ থেকেও টিকেট সংগ্রহ করতে পারবেন।


বর্ডার হাটের টিকেটের মূল্য কত?

৩০ টাকা করে টিকেট। টিকেট পেতে হলে সকাল ১০টার মধ্যে পৌছা উত্তম কারন, প্রতি হাটের জন্য এক হাজার (১০০০) টিকেট বরাধ্য থাকে।


বর্ডার হাটে কি কি পণ্য পাওয়া যায়?

হাটে মূলত ভারতীয় বিভিন্ন ধরনের কসমেটিকস পন্য, সাবান,ওয়াশিং পাউডার, বাচ্চাদের গুড়া দুধ, চকলেট, হরলিক্স, শাড়ি, থ্রী পিস, কাঁচাবাজার আর নিত্যপ্রয়োজনীয় অনেক জিনিস পাওয়া যায়।



বর্ডার হাট যাওয়ার উপায়

কমলাপুর থেকে ব্রাহ্মণবাড়িয়ার উদ্দেশ্যে যেসব বাস ছেড়ে যায় তার মধ্যে তিশা পরিবহন, রয়েল কোচ এবং সোহাগ পরিবহন অন্যতম। এদের সব পরিবহনের এসি বাস রয়েছে। তাছাড়াও BRTC এসি বাসও রয়েছে এই রুটে। ভাড়াঃ নন এসি ২০০ টাকা এবং এসি ৩০০ টাকা।

ঢাকা থেকে ব্রাহ্মণবাড়িয়ার সায়েদাবাদ নামক স্থানে নেমে পড়বেন। তারপর সেখান থেকে আটো রিক্সায় করে বর্ডার হাট চলে যাবেন, ভাড়া রিজার্ভ ১৫০ টাকা বা দামাদামি করে কম বেশি হতে পারে। বর্ডার হাট ঘোরা হয়ে গেলে এই স্থান থেকেই আখাউরা স্থল বন্দরের আটো রিক্সা পাবেন, রিজার্ভ ২৫০ টাকা বা কমবেশি আলোচনা করে নিতে পারেন।

এছাড়া ট্রেনে করে ঢাকা থেকে কসবা নামলেই হবে,পাশেই বর্ডার হাট। ফেরার পথে আখাউরা জংশন থেকে ট্রেনে করে ঢাকায় ফিরতে পারবেন।

অথবা ঢাকা থেকে চট্টগ্রামের যে কোন ট্রেনে আখাউরা, এখান থেকে সিএনজি করে কসবা উপজেলা অফিস। উপজেলা অফিস থেকে ২০ টাকা রিক্সা ভাড়া দিয়ে বর্ডার হাট মেলা।

কুমিল্লা থেকে যেতে চাইলে, কুমিল্লা ট্রেন স্টেশন থেকে প্রতিদিন সকাল ৬.১০টা কুমিল্লা ডেমু এবং উপকূল এক্সপ্রেস সকাল ৭.৫৮টা মিনিটে ছেড়ে যায়। আপনাকে কসবা স্টেশনে নামতে হবে, ভাড়া পড়বে ৩৫ টাকা। সেখান থেকে পায়ে হেটে ১০মিনিট সময় লাগে মাত্র বর্ডার হাটে যেতে।






