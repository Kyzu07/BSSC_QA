URL: https://adarbepari.com/chuti-resort-gazipur
ছুটি রিসোর্ট

ছুটি রিসোর্ট (Chuti Resort) গাজীপুরের
ভাওয়াল জাতীয় উদ্যান
ঘেঁষে প্রায় ৫০ বিঘা জায়গাজুড়ে সুকুন্দি গ্রামে অবস্থিত। গ্রামীণ আবহে অবকাশ যাপনের জন্য উপযোগী করে তৈরি করা হয়েছে এ রিসোর্টটি। ছুটি রিসোর্ট এ রয়েছে নৌ ভ্রমণের ব্যবস্থা, বিরল প্রজাতির সংরক্ষিত বৃক্ষের বনে রয়েছে টানানো তাঁবু। ছনের ঘর, রেগুলার কটেজ, বার্ড হাউস, মাছ ধরার ব্যবস্থা, হার্বাল গার্ডেন, বিষমুক্ত ফসল, দেশীয় ফল, সবজি, ফুলের বাগান, বিশাল দুটি খেলার মাঠ, আধুনিক রেস্টুরেন্ট, দুটি পিকনিক স্পট, গ্রামীণ পিঠা ঘর, বাচ্চাদের জন্য কিডস জোনসহ সারা দিন পাখির কলরব, সন্ধ্যায় শিয়ালের হাঁক, বিরল প্রজাতির বাঁদুড়, জোনাকি পোকার মিছিল ও আতশবাজি, ঝিঁঝিঁ পোকার হৈচৈ। আর ভরা পূর্ণিমা হলে তো কথাই নেই। রিসোর্টের নিয়ম অনুসারে চাঁদনী রাতে বিদ্যুতের আলো জ্বালানো হয় না। ভরা পূর্ণিমা এবং রিমঝিম বর্ষা উপভোগ করার জন্য এই ছুটিই হচ্ছে অন্যতম রিসোর্ট। এখানে আগত দর্শনার্থীদের নানা ধরনের মৌসুমি ফল সম্পূর্ণ ফ্রি দেওয়া হয়। অতিথিদের জন্য এখানে সকালে পরিবেশন করা হয় চালের নরম রুটি অথবা চিতই পিঠা, সঙ্গে দেশি নানা প্রকার সবজি, ডাল ভুনা ও মুরগির গোশত। একবারে কাছ থেকে বিল-ঝিলের আনন্দ উপভোগ করা যায় এখানে। ছুটি রিসোর্ট এর বড় আকর্ষণ মাছ ধরার ব্যবস্থা। আগত দর্শনার্থীরা ভিতরের লেকে ইচ্ছামতো মাছ শিকার করতে পারবেন। অবশ্য এ জন্য একটু আলাদা ফি লাগে।

ভেতরের বড় বড় ৩টি লেক দেখলে মনে হয় যেন একেকটি বিশালাকার বিল-ঝিল। আগত দর্শনার্থীদের সুবিধার্থে ফুটবল, ক্রিকেট, ব্যাডিমিন্টন খেলার মাঠ রয়েছে। এসি, নন-এসি ২১টি কটেজ রয়েছে। এখানে দুই ধরনের থাকার ব্যবস্থা আছে। পরিপূর্ণ গ্রামীণ আমেজের প্রাণময় লোকজ বসবাস অথবা ইট কাঠ বালুর কটেজ। রয়েছে সুইমিং পুল। রয়েছে দুটি কনফারেন্স রুম। খাবার হোটেলে বাংলা, চাইনিজ, ইন্ডিয়ান, থাই, কন্টিনেন্টাল খাবার পাওয়া যায়।

ভাড়া

কটেজগুলো ২৪ ঘণ্টার ভাড়া ৩ হাজার থেকে ১০ হাজার টাকা। কনফারেন্স রুম ২০ হাজার থেকে ৫০ হাজার টাকা এবং পিকনিকের জন্য ১০০ থেকে ২০০ জনের ভাড়া ৯০ হাজার টাকা।

ফ্যামিলি কটেজ ২টি এসি রুম ও অন্যান্য সুবিধা- ১৪,০০০ টাকা, ভ্যাট ওসার্ভিস চার্জসজ ১৭৭,১০ টাকা।
প্লাটিনাম কিং কটেজ – ৮,০০০ টাকা, ভ্যাট ও সার্ভিস চার্জসহ ১০,১২০ টাকা।
ডিলাক্স টুইন কটেজ – কটেজ: ৬,০০০ টাকা, ভ্যাট ও সার্ভিস চার্জসহ ৭,৫৯০ টাকা।
প্রিমিয়াম টুইন কটেজ – ৭,০০০ টাকা, ভ্যাট ও সার্ভিস চার্জসহ ৮,৮৫৫ টাকা।
প্রিমিয়াম ডিলাক্স ভিলা – ৯,০০০ টাকা, ভ্যাট ও সার্ভিস চার্জসহ ১১,৩৮৫ টাকা।
এক্সিকিউটিভ স্যুট – ১৩,০০০ টাকা, ভ্যাট ও সার্ভিস চার্জসহ ১৬,৪৪৫ টাকা।
রয়েল স্যুট – ১৭,০০০ টাকা, ভ্যাট ও সার্ভিস চার্জসহ ২১,৫০৫০ টাকা।
ডুপ্লেক্স ভিলা – ৬,০০০ টাকা, ভ্যাট ও সার্ভিস চার্জসহ ৭,৫৯০ টাকা।
উডেন কটেজ – ৪,৫০০ টাকা, ভ্যাট ও সার্ভিস চার্জসহ ৫৬৯৩ টাকা।
ভাওয়াল কটেজ – ৮,০০০ টাকা, ভ্যাট ও সার্ভিস চার্জসহ ১০,১২০ টাকা।

যোগাযোগের ঠিকানা

ঠিকানাঃ ছুটি রিসোর্ট, সুকুন্দি, আমতলী, জয়দেবপুর, গাজীপুর।
ই-মেইলঃ
[email protected]
ওয়েবসাইটঃ
www.chutibd.com
ফেসবুকঃ
facebook.com/chutiresort

কিভাবে যাবেন

প্রথমে গাজীপুরের চৌরাস্তায় আসতে হবে। সেখান থেকে নিজস্ব পরিবহন বা যাত্রীবাহী বাসে করে গাজীপুর ডিসি অফিসের সামনে (রাজবাড়ী) চলে যান। সেখান থেকে মাত্র তিন কিলোমিটার পূর্বে আমতলী বাজার থেকে একটু উত্তরে সুকুন্দি ছুটি রিসোর্টের অবস্থান।






